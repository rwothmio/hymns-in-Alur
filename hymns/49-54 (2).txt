(IH 442 SW 159)
Yesu i jarimona
Jesus Lover of my Soul

Yesu i jarimona, wek ajeng'i kori In,
Kinde ma jubidha hai, ka Jok senda dit mandha.
Kura In, i Jalarna, cil m'abidhene bithum.
Yabna polo peri ngbeng', jol cwinya beng'i do.

Ka m'aring i ie mbe, cwinya jengre ndhu kumi.
Kud ikuna abed rwa, gwoka, juka In asu.
An ageno para In, konyna kpo ai i beng'i.
Um wia m'ubedo ngbeng' ku tipo mi bombi In.

In i Kristu, Iroma, anweng'i Isagu kpo.
Bodh judubo, ju ma rwa, kei kum jo gwok ju ma kic.
Nyingi leng' man e mandha, a jadubo ma andre.
I won bero mandhandha, an acido a jandra.

Bero kpo ai i beng'i mak' eum dubona kpo.
Rimbi ene yath mandha, dwoka leng Igwoka ndhu.
In i kwo ma dhenyni nja, wek agam dru i beng'i.
Dhenjri ru yor i cwinya, meui ia nja ku nja.




(IH 145)
Yesu, Imara dit
More Love to Thee

Yesu, Imara dit, keth ameri. Winj, aberwo iri,
In i Yesu. Apenjoi kumae keth ameri mandha,
Keth ameri, keth ameri

Yang' con amaru gin mi ng om ceke,
Meni aweke kpo kar' ameri.
Imara dit ma swa, keth ameri mandha,
Keth ameri, keth ameri

Ka can bisenda dit ku lem mi tho,
Gin ma loro ri, akwero ngo.
Konya awer asu, keth ameri mandha,
Keth ameri, keth ameri

Ceng' moko abitho m'aweco ngo,
Lembe m'ayeroni bed ndhu kumae,
In ma Ilara ri, keth ameri mandha,
Keth ameri, keth ameri





(BA 17 IH 30 SW 245)
Bed i bang'a In i Rwoth
Abide with Me

Bed i bang'a In i Rwoth Munguna,
Ka ceng' umwony e piny uyutho bi.
Ka jukony mange mbe, jajuk de mbe,
In i jajuk ma cu, bedi bang'a.

I saa ma kwo mi kum mae bithum,
Yungri mi ng'om ku dwong'ne bikadhu.
Lokri ma swa mi ng'om ku nyothne de,
In ma Ilokri ngo bed i bang'a.

Rwoth bed i bang'a ku ba ceng' ceke,
Mi ira tego, acir abidhe.
I jatel wia kara awoth pwe,
Dieceng' ku diewor Rwoth bed i bang'a.

Rupiny biwok, dhanu ceke bicer,
Anyong'a nuti i polo ma ber.
Der peri rieny, mudho ceke bithum,
I kwo, i tho, Mungu, bed i bang'a.




(TH 64 SW 173)
Jalar Yesu tel wia
Jesus Saviour Pilot Me

Jalar Yesu tel wia, kum ang'eyo yoje ngo.
Won abidhe nuti ndhu, en e riek, ewonda du.
In i Yesu Kristu Rwoth tek alubi abiboth.

In Ing'eyo juka In, nwang'u cwinya dieng' ku can.
Nam ku yamu cungo ti, man wavuvu bedo si.
In Ing'eyo telo wic, In i Mungu ma Rucwic.

In i Rwoth mi kwo ku tho keth' Icopo juka yo.
Man i ceng' ma kuma voc, Ibinyutho ira yo.
Ibilwong'a k'i polo, "Kud ilwor, Anuti do."




(IH 142)
Ndhu Tipo peri
Thy Holy Spirit

Ndhu Tipo peri kende, Rwoth, m'Ecopo loko cwiny.
E tego peri kende Rwoth belwokowa ma leng'.

In Tipo mi yic, mi mer, tim tic i kindwa do.
Idwok adundewa dok leng' tin romwa ku tegoni.


Ndhu Tipo peri kende, Rwoth, binyayu mer iwa,
Man Tipo peri calu mac, Eyepo cwinywa pet.

Ndhu Tipo peri kende, Rwoth, bikonyowa i tic,
E dwande copo jukowa, Ekabu pidoic.

Ndhu Tipo peri kende, Rwoth, m'Emio beroni,
Ka wabekuro Tiponi, romwa, dwok iwa leng'.




(SSS 309)
Yep cwinywa Rwoth
Revive Thy Work 

Yep cwinywa Rwoth Jalar, wakuro dwendi ling'.
Ng'ol iwa gin m'lyenyo ri, wayenyo wawoth leng'.


Yep cwinywa, Rwoth Jalar, keth tic utimbre ber.
Wek Tipo peri romwa kpo, miwa mugisa do.


Yep cwinywa Rwoth Jalar, yung nyingi edok dwong'.
Rom cwinywa kpo ku lem mi mer, wang' iwa li ve mac.

Yep cwinywa Rwoth Jalar, nyuth lembe peri ngbeng'.
Keth thelembe ma ng'eyo tek, ung'eire iwa ber.

Yep cwinywa Rwoth Jalar, ku Tiponi ma leng'.
Icer k'i tho wayere cu, wa jumulembene.




(IH 316 SW 224)
Kpo bed iri In i Yesu
All for Jesus

Kpo bed iri In i Yesu tegona m'Iwaru ri,
Tic ku pidoia bende, nindo para ku saa de.
(Kpo bed iri In i Yesu, nindo para ku saa de x2)

Keth cinga tim tic m Inyutho, Iketh tienda de ring pio.
Wek wang'a nen In i kendi, man keth leba de pekI.
(Kpo bed iri In i Yesu, keth leba bed upeki x2)

Por ma wang'a tal i beng'i gin kpo rwinyo i wang'a.
Dwong' peri de woki cwinya m'aneno ram juguri.
(Kpo bed iri In i Yesu m' aneno ram juguri x2)

Ei ia wang' li i kumi, In mâ€™Ibimo rwodhi kpo.
Idwok ndhu ni jamerni, Iketh ayom the bombi.
(Kpo bed iri In i Yesu, Iketh ayom the bombi x2)




(BA 73 IH 100 SW 238)
Cor ceng'ni bang'a
I Need Thee Every Hour

Cor ceng'ni bang'a Rwoth, kwi cwinya, dwoka mol,
Kum tegona thum kot, a ng'ic e kuma ol.


Bed ceng'ni, kud iweka, tego peri tieka.
Konj bero peri roma, Rwoth para Yesu.


Bed ceng'ni bang'a Rwoth, jabidhe senda dit.
Dwok ter mi cwinya yot, juka ku dwal ma mit.

Ling curna, Jajukna, Ing'eyo ndiba mwa,
Ku pidoic mi ng'om, man tho m'usendowa.

A ng'eca peri Rwoth, amira iri dho.
Keth rimbi lwoka cu ku pidoia kpo.





(SSS 587)
Mungu yeny yor i cwinya \n(Zaburi 139:23,24)
Search me, O God

Mungu yeny yor i cwinya kpo, nyuth ira gin ma rac.
Tek an akier i weng'i Rwoth, konya atuce kpo.

Keth der uwok i ka ma col, wek adag dubona.
Keth giramung'a ceke de nyuthre ngbeng' ira do.

Yeny pidoia ceke de ka ma lemdubo wok.
Kum In Idagu dubo dit, konya adage de.

Yeny cil ma weng'i ma ve mac uketh' der rom ia.
Man tek der peri nyutho kier ayi aweke kpo.

Tel wia i yo peri cu cil ma kwo para thum.
Cil ma atundo i polo, arum the tiendi Rwoth.




(SSS 287 SW 302)
Jalar wawinjo Lembe \n(Juefeso 1:3)
Lord, Dismiss Us

Jalar wawinjo Lembe peri, kawono wabeyenyo dok
Konywa wacidh ku pido piri, ku lembe ma Iweco ri.
Watim tic iri kum wameri, wek wabed jumaleng' mandha.

Wafoyi Rwoth mwa Yesu Kristu, m'umio mugisa iwa.
Wafoyi de kum Lembe peri ma en e thala ni yo mwa.
Wabed jumandha i tic ceke, waruk lem ponji peri cu.

Man ka Jalar mwa Yesu Kristu bilwong'owa i ka maleng'
Wabed ayika waromb kude, anyong'a pong' kum wawore.
Man nja ku nja de wapak Yesu, wan waku juwadwa mae.




(IH 38 SW 163)
Jakwac mwa ma Rwoth
Saviour like a Shepherd

Jakwac mwa ma Rwoth mi bero ceke
Gwok rombeni ku ba ceng'.
Mi cemo ni rombe peri ceke, miwa kwen ma nja ku nja.
(Jalar Yesu, Jalar Yesu, gwokwa rombe peri do! x2)


Masendi ni bang'wa nindo ceke
Wan wa ng'ic waromo ng0.
9%


Abidhe pa Jok de nuti bang' wa gwokwa yo ku beroni
: Jalar Yesu, Jalar Yesu, dong iwinj warwo iri::
ceng'.
Nindo ceke bed i bang'wa Yesu, kony wacung i tegoni,
Wan walubi calku yeny m'lyenyo man wayungi ku ba
: Jalar Yesu, Jalar Y esu, bed i bang 'wa ku ba ceng
97
56



(BA 72 IH 402 SW 162)
Kawawotho ku Rwoth
Trust and Obey

Kawawotho ku Rwoth mberemberene yot,
Wothne bedo ber dit emiero. Rwoth ni bang'wa awe,
Dong' walub toke dre man watimu kayeny pare cu.
.
Gene, wore, yo mange moko mbe,
Ma junwang'u k'anyong'a, ndhu i lembe pare.
.
Paru can moko mbe, yutho wang'jo de mbe ma Jalar
Jukowa ngo ie. Cwiny ma jiji de mbe, man piwang'wa
Ng'oi ngo kum Jajuk nuti, wagene ndhu.

Ter ma pek nurowa kud adieng'acwiny mwa, Yesu wacu
Wabol i kore. Tho m'urubowa rek, yen m'athara ma pek,
Ju m'ugene, Eyungogi dre.

Dong' waribra kude, dong wabed the tiende,
Wabiwotho waku Yesu dre. Wabitimo ire wabifoye awe,
Kud walwor, wagene, wawore.




(BA 95 IH 138 SW 214)
Abicidho ma cinga nanu
Must I Go and Empty

Abicidho ma cinga nanu, aci rombo ku Yesu Rwoth?
Rundi meni mi ponjo dhanu, gin mange mak' acor cen.
.
Wabicungo i wang' Jalar mwa, Ebikoro i tic mwa kpo.
Lewic ni ju ma cing' gi nanu, an ayenyo para ngo.

An alworo ngo tho m’unega kum aboth ni kum rimb Yesu,
Ento cidho ma cinga nanu ebedieng'o cwinya dit.

Nindo dupa ukadhu iwa ma watimo tic moko ngo.
Mak' wacidhu kawono nini, wayer lembe pa Yesu.

Wa Jukristu wacidhu yau yau, nindo mi timo tije tin,
Ma wapoi ie ju m'urwinyo nyo kajik mi ng'omne tin.




Work for the Night
Tim tic ni Yesu Kristu
(BA 74 IH 410 SW 207)

Tim tic ni Yesu Kristu ka fodi kumi leng',
Tim ire tic ku tego, tim ku ba rupiny.
Tim ticne ku mutoro ka fodi ceng' urieny
Kum diewor ubino ka tic mwa bithum.

Yesu utimo tic dit kinde m'Etie i ng'om.
Ekeyo kum jo dupa cil ma ticne thum.
Esendre dit apila, endre Ekwero ngo,
Ceke Etimo iwa cil tho m'Etho ko.

Yesu beneno bang'wa lem moko kandre ngo.
Eng'eyo lem m'i iwa, ku tic m'watimo.
Ber ka walubo toke, ku tic m'Etimo En,
Wanyuth ko ya wamare, wafoye kudo.




(BA 79 IH 323 SW 157)
Cwinywa ripo ndhu
Leaning on the Everlasting

Cwinywa ripo ndhu waku Yesugi
Ka wajengra kor Jalar Yesu.
Wan wabedo ber, pidoic umbe
Ka wajengra kor Jalar Yesu.
.
Jengri, Jengri
Ejengo ju m'ugene cu.
Jengri, Jengri
Dong' wajengra kor Jalar Yesu.
.
Wan wawotho ber i yo pa Jalar,
Ka wajengra kor Jalar Yesu.
Yo mwa lero ber kum Yesu m'e der,
Ka wajengra kor Jalar Yesu.

Wan wayeny' ang'o wan walwor ang'o,
Ka wajengra kor Jalar Yesu.
Cwinywa kwio kpo, ndiri ringo bor,
Ka wajengra kor Jalar Yesu.




(BA 121)
Wan wabepokra ken'
Auld Lang Syne

Wan wabepokra ken' i ng'om, kabedo ma tung tung',
Re, Yesu neno bang'wa nja kadok wapokra bor.
.
Mer pa Yesu m'uribowa ethum ungo cil nja,
Rwoth Yesu maruwa jufwa Ewotho kudwa ndhu.
.
Kadok wanendra kendo ngo kud i ng'om kakeni.
Wang'eyo wabinen kendo ba Yesu i polo.

Tek lembe wok m'ucori cen, icidho ka mange,
Kud iwek lem pa Mungu ki, cung tek wi yioyic.



(IH 158 SW 17)
Thala m'umenyo ira yo
Thy Word have I Hid

Thala m'umenyo ira yo en e Lembe pa Mungu
M'utelo wia atira i yo m'utund' i polo.
.
Akanu Lembe ma peri i bang'a i adundena,
(Kara kud adub x2) akanu Lembe ma peri.
.
Lem peri Rwoth, bedo mi nja ecungo m'elokre ngo.
Eponjowa dhanu m'i ng'om bedo mandha pa Yesu.

Kugweno, dieceng' ku diewor apaku Rwoth Mungu nja.
Iromo pira ku ba ceng' cil i nindona ceke.

Jubila gigoro piri i Jalar Yesu ma Rwoth.
Ikelo both ku kwiocwiny ni ju ma girwinyo swa.





(BA 131)
Why I Love
An amaru Yesu Kristu, Yesu En e Jalarna
Yesu culo dubo para kuca wi got Kalvari.
.
An amaru Yesu Kristu, an ayio Yesune
Lembapoka Yesu culo, an ayio rimone
.
An amaru Yesu Kristu, Yesu En e Jalarna,
An a leng' de ni kum rimbe, rimone mi Kalvari.

An amaru Yesu Kristu, Yesu En e Jarimba,
Tin Ebedo mal' i polo karacelo ku Wego.

An amaru Yesu Kristu, En e Won aloci kpo.
Ceng' mi lwiny Yesu ni bang'wa Ebiwekowa de ngo.



(IH 36)
Yang' Mungu ng'olo
Precious Promises

Yang' Mungu ng'olo ya Ebikonyi
Tek ibesendri pi bedopwe.
"I yo m'ikwanyu, kind ng'om ku polo
Wang'a bikengo wii i yo."
.
"An Abimio riekona iri, wang'a bikenyo wii i yo."
I yo m'ikwanyu kind ng'om ku polo
Wang'a bilkengo wii i yo."
.
Ka lembabidhe bedieng'o cwinyi,
Dubo bevoyi i yo mi kwo.
Bed ndhu ku tego kum Mungu ng'olo
Wang'a bikengo wii i yo."

Tek nwang' igeno gin ma jufoyo
Ento enyothre, lembene rany.
Ponji bijuki tek ibiparu Mungu mandha, Ewondowa ngo.

Ka tho bedhingi, tegoni thum de, ii bepido, kwoni bevoc,
Winj dwande kuca ram Ebewacu,
"Wang'a bikengo wii i yo."





(BA 142 IH 335 SW 77)
Ng'om yu cido bi
The Light of the World

Ng'om yu cido bi dubo nyothe mandha, re der mi ng'om
Yu e Yesu. Emenyo yo iwa ka Jalar uwok
Kum der mi ng'om yu e Yesu.
.
Bin ba derne Emeny iri yo. Edoko derna m'awotho ko.
Con an abinga dong' wang'a kei
Kum der mi ng'om yu e Yesu.
.
Lub ng'eye e mudho bisendi ungo
Kum der mi ng'om yu e Yesu.
Lem pare e thala m'unyuthowa yo,
Kum der mi ng'om yu e Yesu.

Tek cudho becwenyi isendri i yo, jol der mi ng'om
Yu e Yesu. Rimbe copo kei tek weng'i ucor,
Kum der mi ng'om yu e Yesu.

I polo juywagu der mange de ngo kum Yesu e der
Mi polo. Adhura mi mola ebedo leng' njwa,
Kum derne e Nyathi Rombo.




(IH 264 SW 103)
Ang'o m'uketho Mungu nyutho ira \n(2 Tim 1:12)
I Know Whom I Have

Ang'o m'uketho Mungu nyutho ira berone m'usagre kpo?
Kadok adubo sagu jumange e rimbe lwoko dubona.
.
Ento an ang'eyo andhandha, ayio mandha ya En
Ecopo nigwoko gin ceke ira cil i ceng' m'Edwogo ko.
.
Ang'o m'uketho Mungu mio ira yic m'ayie keth aboth?
Man tek ayio Lembe pare cu, Ekwio cwinya lwe.

Ang'o m’uketho Tipo Mungu tuco i cwinya pi dubona?
Enyutho ira Yesu i Lem pare kar' abed ku yioyic.

Nyo lembang'o m'ubino i wang'a,
Lembe ma ber kadi ma rac?
Ma fod' aneno wang' Jalarna ngo masendi kadi anyonga?

Ang eyo ngo nindo ma Rwoth bidwogo, i diewor kadi dieceng.
Nyo abikadhu tipopiny mi tho, nyo wabirombo i lietho.





(IH 353 SW 188)
Atho ku Yesu wakude
Moment by Moment

Atho ku Yesu, wakude kor yen, akwo ku Yesu,
Kwo m'ubedo nyen, aneno Yesu cil ma derne rieny.
Ku ba ceng' ceke Rwoth, an a peri.
.
Ku ba ceng' ceke Egwoka ku mer, ku ba ceng ceke
Amaku kwone. Aneno Yesu cil ma derne rieny,
Ku ba ceng' ceke Rwoth, an a perl.
.
Kadok jubidha, Enut'i bang'a, ter para ceke
Eyeyogi En. Eribre kuda i can para kpo,
Ku ba ceng' ceke Egwoka ndhu cu.

Ka cwinya ng'abre m'acur ko ku can, piwang'a cwir dit,
Aywak de mumbe. Kadok abedo ku lembe ma tek
Ku ba ceng' ceke Eparu pira.
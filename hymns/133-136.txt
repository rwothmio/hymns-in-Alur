(BA 125 IH 507)
Nindo becikukadhu
Sands of time

Nindo becikukadhu, rupiny de ni ceng'ni,
Kinde ma Yesu dwogo ni coko jupare.
Piny de ucido col dit, ere rupiny biwok,
E dwong' bicaru polo ceng'ni vut Yesu.

Kristu e pi m'udhenyni, man pige mit mandha!
I ng'om abile nyanok i polo abimadhe dit.
I polo kisa sagre m'ecopo pore ngo,
E dwong' ucaru polo ceng'ni vut Yesu.

Rwoth Yesu e jamerna, man an a jamerne.
Ejola ndhu i bang'e an m'a jadubo dit.
Ageno bero pare kum bero para mbe,
Abicungo ndhu i wang'e ni kum berone.

An abineno Yesu m'a pido ru pire,
Ma wang'a tal i bang'e, Ubimo mi bero.
Apoi pi poyo cinge, jamkermiwic re ngo.
Nyathi Rombo Ene dwong'ne kuca i polo.




Ceng' ma dwong biwok
There's a Sweet Day Coming

Ceng' ma dwong biwok ba mi poko lembe,
Ceng' ma dwong' biwok nindo ma nok.
Jumaleng' ku judubo bipokri acam k'acwic,
Ibed' ayika ni cenguno?
.
Iyikrine? iyikrine?
Iyikrineni dwogo pa Yesu?
Iyikrine? iyikrine?
ni lembapoka?
.
Ceng' anyong'a biwok ba mutoro mandha,
Ceng anyong'a biwok andhandha. Anyong'a ni ju m'umaru
Yesu kende ba, ibed' ayika ni cenguno?

Ceng' mi can biwok ba ceng'ne ceng mi ywak,
Ceng' mni can biwok nindo ma nok. Ka jadubo biwinjo:
"Ai cen kum ang'ei ngo!" Ibed' ayika ni cenguno?




(BA 144 IH 77)
Yesu Kristu e nyathin pa Mungu
I Love Him

Yesu Kristu e nyathin pa Mungu, Yesu Kristu e
Jalar mi dhanu. Etho kor yen pi dhanu mi ng'om yu.
Wulok cwinyu kawono wuyi Yesune.
 .
Bidwogo, bidwogo
Edwogo kendo be
Nicoko dhanu m'uyie gibed kugi.
.
Yesu Kristu con Eai i polo, Elor i ng'om ni bodho judubo,
Kadok eng'eyo dubo tak de ngo,
Etho kor yen nilaruwa wa judubo.

Juguro Yesu wi yen m'athara, m'Enyutho ko mer
Pare ni dhanu, kara dhanu ginwang' kwo i bang'e.
Elwok dubo migi ceke gibed leng' njwa.




(VT 4- 188)
Wunen Yesu Ebebino
Lo, He Comes

Wunen Yesu Ebebino, yang Evoyo iwa tho.
Jumaleng' rubanga dupa, gibebino kude ndhu
(Haleluya, Haleluya, Ebibimo dhanu yu x2)

Kwond wang' ceke gibinene, ku jamker i cinge de.
Ju ma yang' gicaye bende, man ku ju m'ugure de.
(Gin de gibiywak ku can kwa kum gikwero Yesu Rwoth x2)

Dhanu ceke yungo nyingi, kum i Rwoth mi Rwodhi kpo
Dong' Ibin ljol ker peri, man ku dwong' m'Ivoyo ko.
(Haleluya, Haleluya, wan wakio dwogoni x2)




My Saviour First of All
Katic para bithum
(TH 491 SW 271)

Katic para bithum ing'om mae e abiai,
Abicidho mal' i polo ka ma ber.
Abineno Jalarna kan atundo bang'e ndhu.
Ebijola ber ma ku mutoro kwa.
.
Abinene, abing'eye, poyotiende ku cinge de binen.
Abing'eyo e Jalarna, ma jugure kor yen ni
bodhowa.
.
Man anyong'a binega kan awok i vute bo,
Ka wanendra wang' ku wang' i ka maleng'
Abipake kum kisa, ku mer pare dit andha,
Kum kabedo ma Eyiko ira nja

E juwadwa ma nuti kuca gibifoyo dit,
Ka wanendra kugi kendo ka maleng'.
Ebiyweyo piwang'wa can mwa de birwinyo kpo.
Wabifoyo kum waneno Yesu cu.

Abimondo i polo de ku kendi ma tar pu
Ma Jalarna ronya kude maleng' njwa.
Rimbe lonyo jupare e gibedo leng' mandha,
E gidoko jucampacu kude nja.




(IH 43 SW 277)
Malaika tuco lembe
Angels from the

Malaika tuco lembe pi nyathin ma Yesu Rwoth,
Ma junyolo i adhura pa Rwoth Daudi i Bethlehem
.
Warum ire, kum Eromo, Wayunge Ubimo mwa.
.
Jukwac dupa igi wang' li ka gineno dwong' pa Rwoth.
Ka giwinjo rwonglembene gicidho kara giyunge.

Ju ma riek gi ai yo nyangu gibino ni sayu Rwoth.
Cero telo yo i wang'gi cil m'ecungo ko wi nyathin.

Ka jukelo nyathin Yesu ni thiere ba Rwoth Mungu.
Ju maleng' ma i hekalu gijole Jalar mi ng'om yu.

Wa jupare ma wacokra ni rwo ire Jalar mwa.
Waki bino pare kendo wabed ni jumandha i ng'om.
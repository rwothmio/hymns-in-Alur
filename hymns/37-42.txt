(BA 85 IH 345 SW 182)
Ayeny awoth i yo ma cu
Higher Ground 

Ayeny awoth i yo ma cu ku ba rupiny wakudi Rwoth.
Acidh i wang'a ndhu ku rwo, Ikura kara kud avoc.


Rwoth peya malu ceng'ni In acung i ng'eti ka
maleng'.
Ka ma mugisa sagu kpo, ayenyo aidh malu do.


Ayenyo ngo adong' kakae, abidhe dit, masendi kwa.
Jumoko foyo ng'om mae, andre ayeny aidh malu.

Ayeny' acir abidhe kpo, atim tic ber avoi dubo.
Gin ma tek Mungu nyolo nyen, eloyo ng'om k'awanyane.

Ayeny' atund i ng'om ma nyen kar anen dwong' pa
Rwoth maleng'. Atundo ngo kum berona, endre kum kwo
m'Emiona




(BA 86 IH 457 SW 158)
Kud iyi abidhe
Yield Not to Temptation

Kud iyi abidhe pa jadegini, gut ni wonabali, ebiringoi.
Cor ndhu i vut Yesu Ecor i vuti,
Wukude wuvoyo abidhene vi.


Kwai Jalar ya Ekonyi ivoi ng'atu m'ubidhi.
Yesu nuti bigwoki, ndhu ku tegone En.


Der ribre nenedi ku mudho mi ng'om?
Man bedopwe ribre ngo ku camuco.
Bed ku kweri giri ni lem mi tarwang',
Yung Mungu i kumi, woth i lemandha.

Ni ng'atu m'uloyo Rwoth mio jamker,
Man ke jubiyunge ku jamkermiwic.
Nen ndhu yo ba Yesu, gen tegone ndhu,
Aloci ni bang'wa wan waku Yesu.



(BA 87 IH 384 SW 235)
Yesu Kristu e jarimbwa
What a Friend 

Yesu Kristu e jarimbwa, dubo mwa Eyeyo re.
Mungu wacu ya wakwaye, gin m'wayenyo i bang'e.
Kwiocwiny urwinyo iwa, can usendowa mumbe,
Wiwa wil nirwo ni Mungu ma waparu pire ngo.

Ndiba kud abidhe nuti ku masendi dit mandha.
Ento Mungu juko cwinywa tek warwo i bang'e nja.
Ng'atu ma e rom ku Yesu nwangre ngo i ng'om mae,
En Eng'eyo ng'ic mwa ceke, wakwai tego i bang'e.

Ter ma pek unuro cwinywa, tego mwa dong' nok ma gwei.
Tipo pare e jajuk mwa, mak' Etel wiwa i rwo.
Tek jurimbwa wanjri kumwa
Dong' waywak ni Mungu mwa.
Ebigwakuwa ku bote, Ebijuko cwinywa nja.




(BA 88 IH 438 SW 222)
Tim ve Iyenyo, Mungu
Have Thine own way

Tim ve Iyenyo, Mungu Rwodha! An a ulobo m'Icwio ri.
Winya, Icwia ku bodhoni, kan arum dwe the tego peri.

Tim ve Iyenyo Mungu Rwodha! Nen yor i ia, mul ia do.
Kan Ilwok ia adok tar pu, arum ajwigra the cingi do.

Tim ve Iyenyo Mungu Rwodha!
Nen ram a ng'ic ko, ko Iyonya do.
Tegona ceke ai i beng'i, keth cwinya dok tek ku tegoni.

Tim ve Iyenyo Mungu Rwodha! Bima i kendi an a jendi.
Roma ku Tiponi ma jajuk, nen abekuro the tiendi yo.




(SSS 307)
Mungu nuti kindwa
God is here & that to Bless

Mungu nuti kindwa eni ndhu ku tego Tipone.
Tek wakwaye Ebiketho polo cor koth wiwa tin.


Wek ebin wakweyi Mungu, cor mugisa wiwa tin.
Wabekuro, wabekuro Mungu mwa yep cwinywa do.


Mungu nuti kindwa eni, i kind cokri mwa mae.
Ava yepocwiny ni kumwa, kud Iwek ya cwinywa ai.

Mungu nuti kindwa eni, dong' wakwai ku ripocwiny.
Mac mi mer uwang' i iwa, ketho gin ma rac urwiny.

Jalar winjwa ka wakweyi, ka warum the tiendi ling'.
Wan wayio Tipo romwa, ya Edwokwa wadok leng'.




(HW 199 SSS 291 SW 252)
Wadaru paku nyingi
Saviour Again to Thy

Wadaru paku nyingi Mungu mwa,
Man warwo iri ku nying Rwoth Jalar.
Meni wapokra mi mugisani warum the tiendi miwa
kwiocwiny.

Ka wan walal ma ceng' uyenyo mwony,
Konj kwiocwiny i wiwa i Jadwong'.
Gwokwa pi wec tek dhogwa yenyo kier,
Cimwa pi dubo kara wawoth ber.

Kwi cwinywa tek ruvwa wok ku diewor.,
Ineno ceke, gwokwa, ku walwor.
Wan wa nyithindho ma Inyolo In,
In Tbikurowa cil i rupiny.

Kwo mwa de ceke peri In i Rwoth,
Romwa ku tego wacir lembe kot.
Ka tic bithum ma rundi mwa bijik,
Ku kwo ma nja wamond i kwiocwiny.




(IH 315 SW 118)
Cana mwa ma tek mi nja
Rock of Ages

Cana mwa ma tek mi nja ma jung'enyo pira dra.
Rimoni ma yang ucwir, ecwir hau pi dhanu kpo.
Rimbe ruco dubona, man edwoka leng' ma njwa.

Kadok can unega dit, kadok tic atimo dit,
Meni ruco dubo ngo In i kendi 'laru jo.
An aromo both de ngo, mak' amok i kumi ki.

Rundi para calu lum, kadhu pio e kwona thum.
Abicidh' i polo ndhu, abineno weng'i bu.
Cana mwa ma tek mi nja ma jung'enyo pira dra.




(BA 136 IH 382 SW 241)
Rwoth Yesu ayenyo
Whiter than Snow

Rwoth Yesu ayenyo abed leng' ma njwa,
Ayenyo Ibed i cwinya nja ku nja
Bai gin ma wilo wia i kumi do,
Lwok ia keth abed ma tar sagu pei.


Tar sagu pei, ma tar sagu pei,
Lwok ia keth abed ma tar sagu pe.


Rwoth Yesu par pira kawono akwei,
Gin m'uwilo wia konya ku kwere.
An amira iri ku ng'eyong'ec kpo,
Lwok ia keth abed ma tar sagu pei

Rwoth Yesu kum eni akweyi mandha,
Akuro the tiendi ku cwinya ma lwe.
Aneno rimoni m'Ilwoka ko do,
Lwok ia keth abed ma tar sagu pei

Rwoth Yesu akwei, arum iri dwe,
Mi ira adunde mi dhanu ma nyen,
Kum ju ma gikweyi, Ikwerogi ngo,
Lwok ia keth abed ma tar sagu pei




(BA 140 IH 374 SW 181)
Kur yo i wang' Yesu
Take Time to be Holy

Kur yo i wang' Yesu, inwang' bedopwe,
Rwo ire areri som Lem pare dit.
Mar bende jupare, kony ju ma gi ng'ic,
Kwai Rwoth mi mugisa man wii kud uwil.

Kur yo i wang' Yesu wek lembe mi ng'om,
Rwo nyalwe i bang'e Ebiwinjoi.
Iribri ku Yesu ibed cal kude,
I tic peri ceke ayine binen.

Kur yo i wang' Yesu Etel iri yo,
Kud iringi wang'e m'Etelo wii ngo.
I anyong'a, can de, ilub ng'ei Rwodhi
Man, nen tel ba Yesu, gen lem pare cu.

Bed yo i wang' Yesu, kur yo i cwinyi,
Wek pidoic ceke the ng'ol pare do.
Tipone biteri i thuth mi merne,
Iyikri pi bedo cil i polo de.





(BA 155 IH 165)
Tel wiwa Jawipiro
Lead on O King

Tel wiwa Jawipiro wamondu ndhu i lwiny,
Wakiedu mony wakudu, wacir ku tegocwiny.
Iponjowa ku rieko, Imio tego peri,
Kawono Jawipiro, cak wer, waci kudu.

Tel wiwa Jawipiro, wakied ku dubo kpo.
Wavoye ku leng' cwinywa, cil ma ng'om bikwio.
Anyego mwa ku kum ungo, ento ku Rwoth mi mudho,
Ku yioyic ku rwo de, wavoyo jakwor mwa.

Tel wiwa Jawipiro, waci ma lworo mbe.
Tek wan waneno weng'i e cwinywa doko tek.
I wiwa yen m'athara, der pare menyowa.,
Jamkermiwic wanwang'u ba jadit mi wiwa.
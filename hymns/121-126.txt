(BA 107 IH 48 SW 283)
Wubin, nen Wod Mungu
O Come all ye Faithful

Wubin, nen Wod Mungu, pake kud anyong'a.
Junyole mukere i Behtlehem.
Tipo maleng ubino wi min mire,
(Wubin wuyung Wod Mungu x3) Yesu Jalar.

Jumalaika wero karacelo kudwa,
Wumi dwong' ni Mungu ma malu ngbir.
Dong cwinywu kwi wu dhanu mi mutoro,
(Wubin wuyung Wod Mungu x3) Yesu Jalar.

Wajoli Rwoth Yesu kum Iwok i kindwa,
Warum ku jurieko wayungi k'ajok.
In mi Rucwic Ironjri ku kum ng'eca,
(Wubin wuyung Wod Mungu x3) Yesu Jalar.




(BA 108 IH 44 SW 284)
Lembe ma mit
Silent Night, Holy Night

Lembe ma mit, iwa wang' li, mudho ng'eny, der urieny.
Jubewero pir Imanuel. Mungu loro ing'om ve nyathin.
Yesu Kristu ma Rwoth, Yesu Jalarna m'uwok.

Lembe ma mit, iwa wang' li, Ju mi thim rwo i lum.
Kwiocwiny ku mutoro ni ng'om,
Kwo ma nja bed ni dhanu m'utho.
Yesu Kristu ma Rwoth, Yesu Jalarna m'uwok.

Lembe ma mit, iwa wang' li, jukwac ai ringo pio
Kud anyong'a nineno nyathin,
Girwo bang'e girum ire dwe.
Yesu Kristu ma Rwoth, Yesu Jalarna m'uwok.

Yesu ma Rwoth, Imanuel, wafoyi, warwo de
Ve jurieko m'uai i tung' ng'om,
Gin mi cingwa ku kumwa de dho,
Wan wamio ni Rwoth, Yesu Kristu ma Jalar.




(BA 109 SW 325, 326)
Jukwac gikuro rombe
While the Shepherds Watched

Jukwac gikuro rombe ma gibedo ndhu i thim.
Malaika wok m'uai ba Rwoth e der ucarugi.

Gilworo dit, malaika re uwacu “Kud ulwor,
Rwonglembe mir anyong'a dwong', ubed ni dhanu kpo."

Junyolo tin i Bethlehem, i kal pa Daudi Rwoth,
Jalar ma Yesu Kristu Rwoth ma Wod Mungu Wego.

E meni giranyuthane, juboyo nyathinne
Ku bongu mi mukere, man jupiele ka mi cam.

E eni eni malaika gipaku Mungu mit.
Giyero lembanyong'a ma bijuko dhanu dit.

Pak Mungu Rwoth ma malu ngbir. Emio kwiocwiny.
Mutoro bed ba dhanu yu ma Mungu foyogi.




(BA 110 IH 42 SW 278)
E Bethlehem m'ibedo nok
O Little Town of Bethlehem

E Bethlehem m'ibedo nok ivuto yo i thim,
Ku cero de gilingo wii, e piny ceke ling' ti.
Ento i mudho nino juneno der dwong'.
Erieny ni ju m'uyenyo both, ni dhanu yu mi ng'om.

Maria nyolo Yesu m'e mukere ma Jalar.
Ku diewor bu jukuro ru nyathin ma pire lwar.
Cil cero de gidunyo anyong'ane mi both.
Ubimo mio kwiocwiny wi dhanu yu mi ng'om.

Ku piny ma col ma biti man ku diewor ma ling',
E giramia wok iwa ma Yesu Jalar mwa.
Juwinjo wer mi polo ka Yesu wok i ng'om,
Man ke Emondo i cwiny ju muyie, ju m'urwo.

Nyathin ma leng' mi Bethlehem, bin, mond i iwa tin.
Wodh dubo mwa lwok iwa de, bin nyolwa wadok nyen.
Wafoyo kum Iloro ni kelo iwa both.
Bed bang'wa Rwoth, rom iwa Rwoth, ma In Imanuel.




(BA 111 SSS 32 SW 286)
I adhura pa Rwoth Daudi
Once in Royal David's City

I adhura pa Rwoth Daudi, i dwond dhiang' junyolo Rwoth.
Min uboyo nyathin pare man epiele ndhu i dwol.
Mariamu min nyathin, Yesu En e nyathinne.

En Eloro kud i polo, man Etundo piny i ng'om.
En Ebedo i kind dhanu, man Ebedoni Mungu.
Tic mi bau Eponjo dit, man Eworo won ku min.

Fodi e nyathin m'aradu ere cwinye mbe ku co.
Man Edongo ndhu ku bero, min de kothe ber mandha.
Wun awia mange kpo, wutim tic ku woro kwa.

Kan Edoko jalawobi En Eciro abidhe.
Lembe ceke mulo ie, kero pare voc de ngo.
Meni En, Ekonyowa, kum Eng'eyo lembe mwa.

Ceng' mange ka wabinene tek wamaru lem pare.
Wabinene mal'i polo karacelo ba Mungu.
En Elonyo iwa njwa, wabibedo kuca nja.




(BA 112 SW 280)
I dwol karacelo
Away ina Manger

I dwol karacelo ku kana ku dhiang',
Rwoth Yesu juketho i kacam mi lim.
E welo ma dit, ento jung'eye ngo,
Ebino ni yenya kum a jadubo.

Rwoth Yesu ameri ma an de nyathin.
Ajoli i ia, kura ku ba ceng',
I mudho ku der de tel wia, Yesu.
Kar' alund amond i beng'i i polo.




(IH 50)
Ka jukwac ma gini thim
The First Noel

Ka jukwac ma gini thim gibekwayu rombe,
E malaika wok bang' gi m'utuco lembe
Ya junyolo Yesu Rwoth kuca i Bethlehem,
E wawero k'anyonga kum Ewok i ng'om.
.
(Noel x4) Yesu ubimo mir Israel.
.
E gineno der ma dit kan erieny ku diewor.
Lworo negogi ento juyero kumae,
"Kwiocwiny ni dhanu yu, ku mutoro mandha
Kum junyolo Rwoth Yesu Jalar mi ng'om yu."

Juadek ma gi jurieko gineno cero
Ya enyutho kakare m'Evuto i ot.
E girwo ni Rwoth Jalar ku gin ma pire lwar,
Mo, ku mola, udok de ma ng'wice ng'wi ng'ar.

Dong' wapak nying Yesu dre, e wathiera ire.
Man warwo ire Rwoth mi polo ku ng'om de.
Rimbe oi nilaruwa kan Emire piwa,
Dong' wafoyo Wod Mungu kum e Jalar mwa.




(IH 53 SW 282)
Malaika wero ni jukwac
There's a Song in the Air

Malaika wero ni jukwac ma n'i thim, man giyero igi:
"Lworo kud unegwu, kum wakelo rwonglembe ma dit
Ni ng'om yu, ya junyolo Jalar ma Yesu Kristu Rwoth."

Wang'uic sagu dit kud anyonga mandha, giranyutha iwa,
Wego mio Wode. E junyole mukere i ka cam mi dhiang'.
Ere, En e Ubimo m'Ejwigre kumae.

Jumange bino de, cero rieny telo yo, man ecungo wi ka
Ma junyolo nyathin. Jurieko gibino githiero ire
Giramia ma tung tung' ma giyunge ko.

Dwong' ni Mungu cil tin kum Emio iwa
Lembe mi kwiocwiny pi Jalar mi ng'om yu.
Dong' watimo ang'o ire m'Ejwigre dit?
Maku wan de wamira ni Yesu ma Rwoth.




(BA 38 IH 302 SW 44)
Yesu loro, jolo can
Man of Sorrows

Yesu loro, jolo can kar' Elar judubo wan.
Aka! Edoko jacan. Haleluya! E Jalarna!

Dhanu yanye, caye dit, julubne de weke pet.
Jupade, jufode lith. Haleluya! E Jalarna!

Dubo cidowa col kuu, yo maleng' waweko yu
Yesu re E leng' ma njwa. Haleluya! E Jalarna!

Kan Etho ko mire ma! Tho ku liel Ekaku dra,
Kan Eidho ba Wegwa. Haleluya! E Jalarna!



(BA 39 IH 423 SW 55)
Pi yen m'athara
When I Survey

Pi yen m'athara wapid pire be
Ma Rwoth mi polo utho i wie.
Giki ma naka kuloka ira ceke mananu, kuhaya kwa.

Ikwera Yesu ya kud alula, endre agen tho m’Itho ko pira.
Gin m'uyenyo wilo wia piri aweke ceke ni kunm rimbi.

Masendi m'Isendri ko i kumwa
Nyutho mer peri m'Imaru kowa,
Yau mer ma dit ma rokeni ane? Can ma dit ma rokeni ane?

Kadok alonjra ku piny mi ng'om yu
E giramia m'urem dit iri.
Merni m'Imara ko jai ira ndhu, atingra dho amira iri.
(H 446 SW 95)
Ku cwiny ma mol Eyenya
In Tenderness He Sought Me

Ku cwiny ma mol Eyenya ka dubo voya ma!
Ebiela de wi goke, Ekela ndhu i dwol.
Malaika de giwero wer ram werne romo polo gbur.
.
Mer ma dit m'uyenya, rimone m'ung'iewa.
Bero pare kela ndhu i dwol,
Bero dwong' m'ukela ndhu i dwol.
.
Elwoko rem mi dubo, Ewire ndhu ku mo,
Enwanga kan arwinyo, Evonj i bang'a mwa.
E dwal ma mit va pare mbe Eketho cwinya kwio lwe.

Enyutho poyo gute, e rimbe cwir de le,
Jamker ma mir ukudho, juroi i wie de.
Enen' ang'o i ia e m'Esendre ko kumeno e?

Abedo ndhu i vute, derne ucara cwe,
Kinde m'aneno wang'e afoyo kisane.
A rem nipeki Munguna, kadok apeki nja ku nja.

Ka nindona bekadhu, e cwinya kwio ndhu,
Akuro piny m'uru ma bisagu wagi yu.
Ka wa juyic, mugolene, wabed i ng'ete ka maleng'.




(IH 97 SW 110)
An afoyo rimo Jalar
Blessed be the Fountain

An afoyo rimo Jalar m'ucwir con pi dhanu mi ng'om.
Dubona m'ubedo kwar ngbo, rimone udwoke tar pu.
Con acayu lem peri ceke, man masendi nyayu can mumbe,
En Elwoko kier para cen man Edwoka tar sagu pei.
.
(Tar ma sagu pei x2) rimoni bidwoka tar pu,
Edwoka tar ma sagu pei.
.
Yesu yeyo kier para kpo, yen m'athara nure mandha.
Lak ukudho cobe de lith, an acangu kum goc pare dit.
Dong' atuco kier para ceke, an ayio Yesu ma Jalar.
Elwoko kier para cen man Edwoka tar sagu pei.

Vwa, akier mandha con i lum kum akwanyu yo para an.
In Ijuko yamu ku nam, bed Ibim wi adundena.
Tek awoth' atira alubi, abilula ku kuhaya rac.
Jwiga Yesu the rimoni, Ebidwoka tar sagu pei.





(IH 280 SW 79)
An aol ku lem dubo
Since Jesus Came Into

An aol ku lem dubo ayeny' adok leng',
Ajoli i cwinya Jalar.
Awek lembe ma con dong' akwany yo ma nyen,
Ajoli i cwinya Jalar.
.
(Ajoli i cwinya Jalar x2) kum Inyayu anyong'a
Afoyo mandha, ajoli i cwinya Jalar.
.
Dong awotho ngo swa kum Itelo wia,
Ajoli i cwinya Jalar
Cilo ai yweire cen cwinya lonjre mandha,
Ajoli i cwinya Jalar

Lem ma jiji de mbe wang'a lero ku der,
Ajoli i cwinya Jalar
Piny ulero de her keth' awoth i derne,
Ajoli i cwinya Jalar

Dong' awinjo pi polo kabedo ma ber,
Ajoli i cwinya Jalar
An aneno Rwoth Yesu m'Edoko won ker,
Ajoli i cwinya Jalar

Dong' aloyo abidhe ku dubo mi ng'om, Abedo ku Yesu Jalar.
Ku ba ceng' Ebekonya kum tegone dwong',
Abedo ku Yesu Jalar.




(IH 416 SW 86)
Bero pa Mungu kaporne mbe
Grace Greater Than

Bero pa Mungu kaporne mbe,
Berone lwar ma sagu kier mwa.
Kuca wi Kalvari Kristo tho,
Rimb Nyathi Rombo pa Mungu cwir.
.
Bero..... Bero.....
(Bero ma dit) (Ma pore ngo)
Berone romo nilwoko ic.
Bero..... Bero.....
(Bero ma dit) (Ma pore ngo)
Bero ma dit sagu dubna kpo.
.
Dubo ma kwar ngbo i cwinywa kpo,
Ketho warwinyo bor ku Mungu.
Bero pa Mungu ma porne mbe
Nyutho kapondo, yen m'athara.

Dubo mi cwinywa ekandre ngo,
Wayeny ang'o m'ulwokwa ndhu cu?
Nen, rimo thwogre wi Kalvari,
Rimo bilwoki tar sagu pei.

Bero ma thum de ngo nja ku nja, giramia ni ju m'uyie.
Wun ma wuyenyo wunen wang' Rwoth,
Wubin wujol bero pare tin.




The ter mi dubo
Abundant Life

The ter mi dubo ku pidocwiny dhanu moko cur acura.
Gicopo bedo kud anyong'a tek ginwang'u kwo ma rondo.
.
(Kwo x3) ma mi nja, Yesu e kende jamicne
(Kwo x3) m'usagre, dwong' ubed ire m√≠ rondo,
.
I ng'atu ma dubo benuri ku can ma kwonde tung' tung' de.
Lok cwinyi kawono man ijol kwo m'usagre i Rwoth Yesu.

A, pi tego pa Tipo Maleng'! A, pi yepocwiny m'apila!
A, pir udul de m'umbe lworo, ayikra pi bino pare.




(CH 221)
Tek in iol ku lem dubo
If you are Tired

Tek in iol ku lem dubo, jamer, kwai Yesu Ewek dubo peri.
Tek in iyenyo inwang' kwo ma nyen, igen tego pa Yesu Rwoth.
.
Kawono, kud ikwere, kawono, yab ire do
Kawono tuc duboni kwai Yesu Elwok cwinyi leng'.
.
Tek in iyenyo adunde ma leng' kwai Yesu Ewek dubo peri.
Rimb Yesu cwir nilwoko duboni, yi ire ya rimbe lonyi.

Tek cwinyi dieng', kwiocwiny mbe ma gwei,
Kwai Yesu Ewek dubo peri.
Anyong'a mi ng'om ie nanu, wada, i Yesu ibinwang'u yom.

Yesu beyiko kabedo ma ber ni ju ma gijole mandhandha.
Tek in iyenyo ibed bang'e nja, ecopre ni kum yioyic.




(BA 37 CV 60 SW 102)
Rwoth Yesu yenyo jumandha
The Great Physician

Rwoth Yesu yenyo jumandha, Jukristu ma giwore.
Ma cwinygi kpo ubedo tar, m'uripo ku pa Yesu.
.
Ameri Yesu In ma Rwoth, ora e abicidho yot.
Abituco lem mi both, Yesu ma Jakisa.
.
Rwoth Yesu yenyo jumandha niponjo Lembe pare.
Ni ju m'urwinyo, ma Jalar usendre pigi bende.

Rwoth Yesu yenyo jumandha ma copo voyo dubo.
Wa der mi ng'om, wapondo ngo, wawotho ngo i mudho.

Rwoth Yesu yenyo jumandha nikwayu rombe pare.
Wating' nyithindo migi de, wadwokgi de i dwonde.




(BA 57)
Lem ma tek ubidhowa
When Morning Comes

Lem ma tek ubidhowa wa Jukristu ma ni ng'om,
Can ma pek unurowa, lembe dupa sendowa.
Wang'wa neno ber ungo, wang'wa umbre kud utor,
Gibilero ka wacokra bang'e nja.
.
Ceng' mange wabing'eyo cu, ka wacokra malu i polo.
Wabiwero wer kud anyong'a mandha,
Nwang'u lembe ceke wok kakare cu.
.
Kec unegowa i ng'om, tic de jonyo kumwa dwong'.
Ng'om uti unyayu doi, piny mwa ceke de belui
Kwaruwa gicayu cik ketho Mungu lamugi,
Ebithum ceng' ma wacokra bang'e nja.

Tho ma negowa i ng'om, ceng' mange dong' ebithum.
Ceng' ma Rwoth ugamuwa, wabed bang'e nja ku nja.
Ju ma gibidong' i ng'om gibinwang'u can ma dwong'.
Wabineno ka wacokra bang'e nja.




(BA 58 IH 285 SW 177)
Anwang'u Yesu Kristu
The Lily of the Valley

Anwang'u Yesu Kristu, Edoko jarimba,
Pire sagu dit i cwinya andhandha.
Yesu calu thiuboko ma ber ma ng'wice ng'ar,
An amaru Yesu dit ku cwinya kpo.
.
Ekonya ceng' ku ceng' kpo, i can Enuti de,
Ter m'unura kpo Eyeyo ira de, Haleluya!
En e calu cero jobi, kugweno de enen.
An amaru Yesu dit ku cwinya kpo.
.
Abidhe de besenda, e Yesu voye En,
Nik esenda dit m'acopo cire ngo.
An aweko Jok, aringe, ku lembe pare kpo.
Dong' alubo ng'ei jarimba, ma Yesu.

Eweko dhanu ki ngo, Enuti ceng' ku ceng',
Tek giyie andhandha ku cwinygi kpo.
Yesu e jagwok m'ukura dieceng ku diewor de,
Man ka kec upodho Ebirieme kpo.

Anyong'a nego cwinya, jarimba nuti nja,
Ebigwoka ber m'Ecopo weka ngo.
Kum Enyayu foc i cwinya, mutoro dit mandha.
An amaru Yesu dit ku cwinya kpo.




(BA 60 H 200 SW 233)
Lem pa Yesu abiyio
Where He Leads Me

(Lem pa Yesu abiyio x3) Abiyio lembe pa Yesu.
.
(YomEtelo abilube x3) Abilubo ng'ei Yesu Kristu.
.
(Ka can nuti abikwaye x3) Abikwayu ru Yesu Kristu.

(Lem m'Eyero abiwinjo x3) Abiwinjo lembe pa Yesu.

(Tic m'Emio abitimo x3) Abitimo ni Yesu Kristu.

(Ka tho senda abigene x3) Abegeno ru Yesu Kristu.
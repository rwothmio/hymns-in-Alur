(BA 113 IH 121 SW 288)
Yesu vuto i liel
Low in the Grave

Yesu vuto i liel Yesu Jalarna, Endre Evoyo liel, Yesu
Rwodha.
.
Con kan Eai kud i liel En Evoyo tho ma e jakwor.
En Eai jatego, man Evoyo liel, man Ebedo kwo
Ku dhanu pare nja. (En Eai x2) Haleluya Yesu ai!
.
Jukur' avuje de, Yesu Jalarna, ento jukuro kwe, Yesu
Rwodha.

Juciko bang'e de Yesu Jalarna, ento juciko kwe, Yesu
Rwodha.

Tho ponjo voye de, Yesu Jalarna, ento eponjo kwe, Yesu
Rwodha

Evoyo tho ira, Yesu Jalarna afoye dit mandha, Yesu
Rwodha.




(BA 114 IH 122 SW 287)
Yesu Kristu ai k'i liel
Christ the Lord is Risen

Yesu Kristu ai k'i liel, Haleluya!
Ju m'i polo nene tel, Haleluya!
Ndiri tho Edaru kpo, Haleluya!
Wan wawero ku mutoro, Haleluya!

Tic pa Kristu ceke thum, Haleluya!
Kum Etho pi dhanu yu, Haleluya!
Dubo copo bime ngo, Haleluya!
Tho ceke de Evoyo, Haleluya!

Aloci mi tho ane? Haleluya!
Man ke kwirne de ane? Haleluya!
Yesu voyo tho ma gwei, Haleluya!
Wan wafoyo Rwoth awe, Haleluya!

Dong' wacopo idh i polo, Haleluya!
Banja ceke Yesu culo, Haleluya!
Kristu telo yo iwa, Haleluya!
Wan wanwang'u kwo ma nja, Haleluya!




He Lives
Ang'eyo Yesu nuti
(BA 115 IH 124 SW 289)

Ang'eyo Yesu nuti Eni i ia tin,
Waweco karacelo ku rwo ku ba rupiny.
Eting'a kan apodho, Ejuko cwinya dit,
Jatego kpom'ukonya i can ma lic.

Eai, Eai!
Evoyo tho ma gwei!
Alubo toke ku ba ceng' i woth mi bedopwe.
Eai, Eai!
Ene Jatego kpo!
Jawarna bedo kwo mandha, Ebedo i ia.


Ekonyo dhanu ceke m'ugeno tegone, Etelo wi jupare
I yo mi bedopwe. Kadwogo pare dhingo kan
Ebicokowa, biterowa, wabed kuca bang'e nja.

Ifoi Jalar areri, Evoyo ndiba kpo, mutorone bikonyi,
Ebedekonyo jo. Iyie, gene, wore, ku pidoic ma cu,
Jarimoni e Yesu ma Rwoth mi kwo.




Haleluya! Juciko liel
The strife is o'er

(Haleluya! x3) Juciko liel, masendi thum,
Jalar mwa voyo tho iwa, wapake ndhu ku pak mandha,
Haleluya!

Eii ku tho ku kero dit, jukwoj Kristu Elalu dra.
Juwero wej anyong'a kwa, Haleluya!

Evuto ceng' adeki liel, ento Eai ku dwong' ma dit.
Wayungi Rwoth mi wiwa In, Haleluya!

Goc peri cangu juperi kum kwir mi tho m'ukayugi,
Wanwang'u kwo, wapaku in, Haleluya!




Ka lembe wok i ia pi Jalar
When I Think how they Crucified my Lord

Ka lembe wok i ia pi Jalar, lembene ma jupadu ko wang'e,
Akayo, aka! Eketho ia pido, aka, aka!
Lembene ma jupadu ko wang'e.

Ka lembe wok i ia pi Jalar, lembene ma jugure ko kor yen.
Akayo, aka! Eketho ia pido, aka, aka!
Lembene ma jugure ko kor yen.

Ka lembe wok i ia pi Jalar,
Ka ng'et Yesu jucobo de ku tong'
Akayo, aka! Eketho ia pido, aka, aka!
Ka ng'et Yesu jucobo de ku tong'

Ka lembe wok i ia pi Jalar, lembene ma
Juyike ko i liel, akayo, aka! Eketho ia pido, aka, aka!
Lembene ma juyike ko i liel.

Ka lembe wok i ia pi Jalar, lembene ma Ecer kudo m'Etho.
Afoyo andha! Eketho ia wang' li, (andha x2)
Lembene ma Ecer kudo m'Etho.

Ka lembe wok i ia pi Jalar, lem m'Eketho ko ia doko tar.
Afoyo andha! Eketho ia wang' li, (andha x2)
Lem m'Eketho ko ia doko tar.




(IH 458 SW 94)
Yang' con wi got Golgotha
There is a Green Hill

Yang' con wi got Golgotha, wi yen m'atharane,
Juguro Yesu ma Jalar m'utho pi dhanu pet.
.
Emaruwa ku mer mandha, e wan wamare de.
Wang'eyo rimbe waruwa, watimo ire de.
.
Masendi pare pore ngo, m'Esendre ko piwa.
Ku ter ma pek m'Eyeyo no kum kier ku dubo mwa.

Etero dubo mwa bor cen, Eculo banja mwa,
Ekelo iwa genogen, wanwang'u kwo ma nja.

Jalar mwa Yesu romo ndhu ni kabu kwir mi tho.
Eyabu polo iwa ku rimbe m'ulwoko jo.




(BA 12 IH 409 SW 317)
Tho meni tho mi kum
My Faith Looks Up

Tho meni tho mi kum, etho ma nja de ngo, tic pare thum.
Kume mae m'utop wadwoke ndhu i ng'om,
Enwang'u yom ma nja, enwang'u yom.

Tho meni tho mi kum, etho ma nja de ngo, can pare thum.
Eyom ivut Yesu, eyom ivut Yesu::
Enwang'u yom ma nja, enwang'u yom.

Tho meni tho mi kum, e tho ma nja de ngo, bicer kendo.
Yesu m'uvoyo tho biloko kume do,
En de bi ai i liel bi ai kendo.

Tho meni tho mi kum, e tho ma nja de ngo, eni polo.
Ebedo k'anyong'a i kwo ma nja ku nja,
I polo ba Jalar Yesu Kristu.




(BA 96 IH 132 SW 263)
Ikuro Yesu tin?
Jesus May Come Today

Ikuro Yesu tin? Ebidwogo! Nyo fok' iyie ngo,
Cwinyi iloko de ngo, tek nwangu Edwogo tin?
.
Ebidwogo, Yesu m'Ubimo mwa
Ku dwand malaika, dwal ma dit,
Man dwand agwara winjre mit,
Wacok dhogwa, wabed ku Yesu nja.
.
Wakuro Yesu tin, Ebidwogo! Yesu biterowa
Kuca i polo mi nja, wa ju ma wagene tin.

Lworo binega ngo, Ebidwogo! Ka pokolembe wok,
Para juketho wi Rwoth yang' con kan Etho pira.

Ayeny' awoth ma pwe, Ebidwogo! Lewic binega ngo,
Abijole k'anyong'a, tek Yesu bidwogo tin.




(BA 97 IH 140 SW 259)
Ceng' moko Yesu bicoko dhogwa
When Jesus Comes

Ceng' moko Yesu bicoko dhogwa, sukulia tie iwa,
Kan Ebikoro i tic mwa ceke, girang'o m'ukier iwa?
.
Ceng' moko Yesu bicoko dhogwa,
Wabifoyo cokrine?
Nyo Ebinwang'u ya wan wanindo?
Kie! Kie! Ebitundo rek!
.
Ka piny uru poi Jalar bidwogo! Ebilwong'o nyingwa kpo,
Man tek Etuco pi tic m'atimo, tije nyo atime cu?

Mugisa pare ni ju m'ukio dwogo pare ku ba ceng'.
Ju ma girwo ma gikuri gigi, ma woth migi ceke leng'.



(BA 98 SW 273)
Ceng' moko wabicung'i wang' Yesu
Saved through Jesus' Blood

Ceng' moko wabicung'i wang' Yesu ku ju m'ucer k'i tho.
Rwoth mwa bituco lembe mwa ceke,
Bilwong'o nyingwa kpo.
.
Ebilwong'o nying jupare kpo,
Jumaleng' ma rimb Yesu ng'iewo
Kan Elwong'o nyinga abiyi, Yesu tho pira.
.
Rwoth mwa bimio sukulia de ni ju m'uvoyo ng'om,
Man wabibedo kude i polo ma rondo ku rondo.

Dong' wabibedo ku jupare nja, wapokra kendo ngo,
Man wabibolo ter mwa the tiend Rwoth, e wabinwang'u yom.
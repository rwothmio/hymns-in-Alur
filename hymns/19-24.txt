(BA 44 IH 247)
The Old Time Religion
Lem ma dit

(Lem ma dit lem pa Yesu x3) 
Lembe roma dit andha.

(Ebitela ba Yesu x3)
Lembe roma dit andha.

(Kum ekonya ceng' ceke x3)
Lembe roma dit andha.

(Kan avoc ebijuka x3)
Lembe roma dit andha.

(Ebitera i polo x3)
Lembe roma dit andha.



(BA 129 IH 212 SW 17)
Crown Him with Crowns
Wayung ubimo mwa

Wayung ubimo mwa, Ebedo wi komker,
Winj wer ma jumaleng' wero, wer ma gipake ko.
Wapake de ku wer, kum Etho piwa kpo.
Wadode Rwoth mi rwodhi kwa Ubimo mwa mi nja.

Wayung ubimo mwa, Jacwic m'uronyo kum.
Junyole de i Bethlehem, Wod Mungu wok i ng'om.
Etho pi dubo kpo, Elaruwa k'i tho,
Wafoyo kisa pare dwong' m'umio iwa kwo.

En e ukungu mer, nen ng'ete, cinge de,
Wang' rem unen m'unyuthowa Esendre dit piwa.
Malaika ceke de giyungo Yesu Rwoth,
Gikulo wigi niyungo Ubimo mwa mi nja.



(BA 130 IH 1)
C
4/4
Ka piny uru i wia
When Morning Gilds

Ka piny uru i wia afoyo Rwoth ma dwong',
Pak Yesu Kristu dit. I tic m'atimo kpo,
Ka cwinya de berwo, pak Yesu Kristu dit.

Mungu ma malu ngbir, Wegwa ma I won mer, 
Pak Yesu Kristu dit
Wapeki ku wer kwa, mutoro negowa.
Pak Yesu Kristu dit

Tek can usendowa, Jajuk mwa nuti nja,
Pak Yesu Kristu dit
Kadok ambe ku piny, Emio kwiocwiny.
Pak Yesu Kristu dit

Ka fodi wani ng'om, wawero wer ma dwong'
Pak Yesu Kristu dit
Kuca i kwo mandha, wer mwa bibedo nja.
Pak Yesu Kristu dit



E
2 4
(CV 208 SW 189)
Ka waparu gin ma Mungu
Count your blessings

Ka waparu gin ma Mungu miowa,
Par ma tek gin ceke ma Emiowa.
Gin m'Emio bang'wa e m'unyuthowa,
Mungu em'umaru dhanu dit andha.

Yesu Kristu Mungu mio re, Lembe pare de Eoro re.
Ka wayio wabinwang'u kwo, kwo ma Mungu
mione bithum de ngo.

Ka kec nut'i pacu, koth ucwi de ngo,
Tek wapenjo Mungu Ebiwinjowa.
Mungu mio kata, ku rabolo de,
Kwen de, bel de, kal de Mungu mio re.

Mungu mio Yesu En m' etho piwa,
Yesu lori ng'om, Esendre dit andha.
Rimbe ceke cwir yang' con nibodhowa,
Ka wayio Yesu wabiboth andha.



B
4/4
(SW 11)
Rwoth Munguna, ka ia \n (Zaburi 8)
How Great Thou Art

Rwoth Munguna, ka ia maku paru
Pi gin ceke ma In lcwio ri,
Cero ku dwi, ku ceng' m'urieny i polo
Ginyutho ya In i Jategokpo.


Apeki Rwoth ma In i Jalarna,
I dwong' ma gwei, I dwong' ma gwei
Apeki Rwoth ma In i Jalarna,
I dwong' ma gwei, I dwong' ma gwei


Kan abewotho ku the yen mi luli
Awinjo winyo paku In ku wer.
Gudi ma dongo nyutho pi dwong' peri
Ku giracwia kpo m'Icwio ri.

Kan abeparu pi Wodi m'loro, Etho pira,
E ia uwang' li. Wi Kalvari Eyeyo ter mwa ceke
Rimone cwir nilonyo dubona.


Ku dwal ma dit ka Kristu dwogo gama
Anyong'ana bisagu dit andha.
E abirum e abijwigra ire, e abipake,
"Munguna, I dwong!"




(IH 227 SW 32)
Wami dwong' ni Mungu
To God be the Glory

Wami dwong' ni Mungu kum tic pare dit,
Emio Wode kum Emaru ng'om yu.
Wode mio kwo - adunya pi kier mwa,
Eyabu dhugola mi kwo iwa kpo.


(Dwong'ni Rwoth x2) Wek ng'om winj dwande do!
(Dwong' ni Rwoth x2) Wek anyong'a mwa pong'!
Bin ceng'ni ba Wego ni kum Yesu Wod,
Wami foc ni Mungu, kum tic pare dwong'.


Eyabu yoj both, rimb Jalar Yesu cwir,
Ni dhanu m'uyie Mungu ng'olo de,
Jadubo ma rac dit m'eyio andha,
Dubo pare rucre pet i saa nica.

Enyutho dwong' pare ku lembe, ku tic,
Wafoye, wayunge, ku Nying Yesu Wod.
Andha wabipake ku wang'uic dit,
Ka waneno Yesu, Jalar, Rwoth Mungu.



(IH 33 SW 45)
Ka iwa pido pi Yesu
Jesus the very Thought

Ka iwa pido pi Yesu mutoro negowa,
Ento ma sagu ceke re, wanen ru wang Jalar.

Awinjo ngo, ang'eyo ngo, man de aparu kwe,
Nyinge mit sagu mange kpo, Jalar mi dhanu yu.

Wageno En ku kwiocwiny, Yesu m 'ubedo mol.
Ejukowa weg pidoic, Ekonyo ju m'uol.



(IH 103 SW 10)
I Will Sing the Wondrous Story

Abiwero lem pa Kristu, Yesu En m'Etho pira.
Con Eweko Won i polo kar' Etho Ebodh kowa.


Abiwero lembe pare, lem pa Yesu ma Jalar.
Wabiwero ku jupare, nja ku nja ku wer mandha.


Kan arwinyo Yesu nwang'a con arwinyo swai ng'om.
Yesu bino de i bang'a, En Emio ira kwo.

Woth ubedo tek dit ira, en edaru tegona.
Wang'a tho, e ndiri nega, Yesu wodha kud i can.

Wang'a cido dit ku mudho, lworo nega de mandha,
Tego pare riemo lworo ka Yesu wok i bang'a.

Ka tho nega Ebikura, kan aweko ng'om mae.
Ebibedo ndhu i bang'a keth atund i polone.




(BA 94 IH 470 SW 264)
Yesu bibimo wi ng'om
Jesus Shall Reign

Yesu bibimo wi ng'om ceke de,
Gambrei nam cil i tung' ng'om.
E Rwoth mi rwodhi mi ng'om ngung',
Ubimo mwa, nyalwo mandha.

Mungu bidode malu kpo, cong ceke rum dwe the komker.
Kara leb ceke pak nyinge, Yesu Wod Mungu ma Jalar.

Haleluya! Jategokpo! Mutoro nego cwinywa kpo.
Dong' wami dwong' ni Jalar mwa, wapake dre, wayunge nja.

Thek ceke cokri nipake, ku girajoka dupa de.
Winj jumalaika gipake, ng'om de bipake nja ku nja.



(CH 206 SW 105)
Pokri ma rac
Love found a Way

Pokri ma rac i kindwa con waku Jalar,
Lembene wang'u ia li, Yesu bodha.
Kinde ma genogen umbe, e ceng' ma dwong',
Mer ting'o cwinya kud i tho, mer pa Jalar.
 

Mer nwang'u yo m'ewar ko cwinya,
Mer nwang'u yo m'udwoka ndhu bo.
Mer oro Rwoth, Etho kakara,
Mer nwang'u yo apaku Nying Jalar.


Mer kelo Jalar kar' Etho wi Kalvari pira m'adubo rac ma gwei.
Wang'uic dit. Mer tadu kindwa ku polo, ponja nirwo.
Yesu ulara, gonya de, dwong' ni Jalar.

Mer ting'a kud i ka ma thuth, longro pa Jok.
Kara acung wi cana.
Ma En e Jalar. Mer yabu polo ira de, ndhu genogen.
Ka mir anyong'a nja ku nja ku Yesu Rwoth.



(CH 347)
Ndhu kwiocwiny
Peace, perfect peace

Ndhu kwiocwiny, i ng'om mae ma rac,
Rimb Yesu mio cwiny ma kwio ndhu.

Kwiocwiny de kind tic ma tek ceng' du.
Nitimo yeny pa Mungu mio yom.

Kwiocwiny de kind can ma dit mi ng' om,
Ku geno Yesu kwiocwiny juyic.

Kwiocwiny de nwang'u jumer ni bor.
Gigwokri calku wan i Yesu Rwoth.

Kwiocwiny de kadok tho wok bang'wa.
Rwoth Yesu sagu tho ku tegone.

Eni romo, ceng' mange can bithum,
Man wabibedo nja ku nja ba Rwoth.
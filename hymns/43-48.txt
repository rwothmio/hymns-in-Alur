(BA 156 SW 248)
Mungu ng'olo i lem
He Will Answer Prayer

Mungu ng'olo i lem pare ya Elingo tek warwo.
Ebiwinjo ywak mwa ceke kud adieng'acwiny mwa kpo.


Mungu winjo rwo mwa do, Ebidwoko wang'e kpo.
Yie kum Eromo ceke, Ebitimo, yie ndhu.


Ku wakwai ku cwiny ma jiji maku ya wagene ndhu.
Tipo gire kwayu piwa kara rwo mwa winjre cu.

Mungu winjo penji ceke dok enok kadok elwar.
Tek wakwayu ndhu ku nyinge kwayukwac m'areri kwa.

Gin m'urany ku gin m'unyothre tere ndhu iyer ni Rwoth.
Ebijuki ber i canne kum Eng'eyo lembe kpo.





(BA 160 CH 541 CV 286 SW 303)
Wabinendra ndhu i tiend Jalar
God Be With You

Wabinendra ndhu i tiend Jalar,
Ka warum nirwo i bang'e.
The komker mi bero pare, wabinendra ndhu i tiend Jalar.


Mungu kur kindwa, Ekur kindwa,
Cil i ceng' m'warombo tiend Jalar.
Mungu kur kindwa, Ekur kindwa,
Wabinendra ndhu i tiend Jalar.


Wabinendra ndhu i tiend Jalar,
Bed museme ku the bombe,
Ebikuri calu rombe, Wabinendra ndhu i tiend Jalar

Wabinendra ndhu i tiend Jalar,
Ebiyeyi ndhu ku bote,
Ibibedo yo i kore, Wabinendra ndhu i tiend Jalar

Wabinendra ndhu i tiend Jalar,
Nindo peri kpo ni cinge
Cil m'Ecoki ko i bang'e, Wabinendra ndhu i tiend Jalar





(BA 161 IH 134 SW 242)
Bed i kuma Tipo Mungu
Fill Me Now

Bed i kuma Tipo Mungu, ko Iyik wang' cwinya tin.
Rom i ia Tipo Mungu, bin kawono roma tin.


Roma tin, roma tin
Yesu bin, Iroma tin.
Rom i ia Tipo Mungu, bin kawono roma tin.


Tin Icopo roma, Rwodha, ram Iroma ko loya.
Pidoicna yenyo voya, bin kawono roma In.

Tekra mbe, a yereyere, dong' arum the tiendi dwe.
Tiponi ma nja ku nja de, mina tego, roma tin.




(IH 356 SW 180)
Keth ang'ei mange pi Yesu
More about Jesus

Keth ang'ei mange pi Yesu kar' anyai lem mi berone.
Mange pi lem m'ubodho jo, mange pi mer m'uketh' Etho.


Lem Mange pi Yesu, lem Mange pi Yesu
Mange pi lem m'ubodho jo
Mange pi mer m'uketh' Etho.


Keth ang'ei kendo pi Yesu, mange pi yeny m'Eyenyo re.
Japonjina, Tipo Maleng', Nyuth ira lembe pi Kristo.

Keth angei mange pi Yesu, wabed wawec ru wakude.
Awinjo lembagorane, adwoko lembene ire.

Ang'ei pi Yesu Rwoth ma dit lonyo mi polo pare pet.
Mange pi dwogo pa Yesu, man bim mn'Ebimo ko ng'om yu.




(BA 172 IH 340 SW 221)
In Iroma ceng' ku ceng
Close to Thee

In Iroma ceng' ku ceng' kpo I Jarimba ma ber dit.
Man i yo m'ucidh' i polo abilubona toki.


Ceng'ni In, ceng'ni In,
Ceng'ni In, ceng'ni In,
Iyo ma cidho i polo abilubona toki.


Kadok can de wok i bang'a Yesu nuti ceng'ni an.
Abifoyo In i kendi, wabiwotho wakudi.

Kadok tho de woki bang'a Yesu nuti ceng'ni an.
Lworo ceke ringo bor cen, jagwokna ni vuta En.




(BA 173 SW 249)
Rwo areri
Don't Stop Praying

Rwo areri kum Mungu tie, rwo areri Elingoi.
Lembang'ola elokre ngo, Mungu winjo lem peri kpo.

Rwo areri tek can de tie, rwo areri Epoi piri.
Nyo i weng'i kit canne mbe, Ebikonyi i canne be.

Rwo areri abidhe tie, won abidhe bisendi de.
Yang' esendo Jalar mwa dit, en d'Evoye ku lem pare.

Rwo areri ka cwinyi dieng', rwo areri de kum canpiny.
Mungu neno gin ceke En, gene ndhu bed ku yioyic.

Rwo areri ka kumi lith. Ebijengi i ndiba pet.
Tek iyio ku cwinyi kpo, lem ma tek de bidoko yot.




(CH 354 SSS 537 SW 198)
Yesu nyutha wang'ayo
Saviour Lead Me

Yesu nyutha wang'ayo, lworo kud unega do.
Tek amok i kumi ki abibedoimerni.

Yesu, Yesu dong' Inyutha wang'ayo.
Kud awoth ariri swa, an ayeny' alubi nja.


Abibedo museme, cil i ndiba ceke de.
Cwinya bed i vuti dri kum abibegeno In.

Yesu e Jakwac ma ber, rombene Eng'eyo kpo.
Ebelwong'o nying'gi de man giwinjo dwande cu.

Yesu nyutha wang'ayo, cil ma kwona maku ai.
Yo m'akwanyu yo mi kwo, bitera i poloni.




(VT 4)
Rwoth, pir urwo ku lem
Just for Today

Rwoth, pir urwo ku lem pare akwei ngo,
Cera, kara kud adubi - pi tin kende.

Pi tin kende, pi tin kende, Rwodha, gwoka,
Tel wia, pi tin kende.


Keth atim tic kud amora, ku rwo bende
Mi ira berocwiny bende - pi tin kende.

Kud atim yeny m'ayenyo ra, keth abed wor.
Konya nimira gira dho - pi tin kende.

Kud ayer lembe moko swa m'uromo ngo,
Cer dendhoga ku wec ma rac - pi tin kende.




(BA 43 IH 254 SW 239)
Kud ikuna Jalar
Pass Me Not

Kud ikuna Jalar Yesu, winj lem para do.
Kan Ikonyo jumange Rwoth, kud ikuna do!


Jalar, Yesu, kud ikuna do!
Kan Ikonyo jumange, Rwoth, kud ikuna do!


Ia pido kum lem dubo dong' atuce kpo.
Can unego cwinya ceke, Yesu lara do!

Tipo peri copo konya ku ng'ic para do.
Etel wia yor i beng'i, Eyik rwona cu.

Yesu In Ijuko cwinya sagu jumange.
Dong' ageno In i kendi, ng'atu mange mbe.




(IH 371 SW 251)
Yab wang'a Rwoth
Open My Eyes

Yab wang'a Rwoth kara anen lembe mandha m'Inyutho ri
Iketh ang'ei thelembene de kara aboth ni dubona.
Cwinya bed yo i weng'i Rwoth, abed ayika niworo
Yab wang'a do mi ira der, Tipo Maleng'.

Yab itha Rwoth kara awinj dwendi m'Iyero ira ngbeng'.
Man kinde ma awinjo dwendi lembe ma swa birwinyo pet.
Cwinya bed yo i weng'i Rwoth, abed ayika niworo.
Yab itha do mi ira der, Tipo Maleng'.

Yab dhoga do kara ayer lembanyong'a ni dhanu yu.
Keth Lembe peri pong' i cwinya ayer ngbeng' ni jumange.
Cwinya bed yo i weng'i Rwoth, abed ayika niworo.
Yab dhoga do, mi ira der, Tipo Maleng'.





(IH 148 SW 152)
Ceng'ni ba Munguna
Nearer my God to Thee

Ceng'ni ba Munguna i ng'eti ki,
Tek can binega re, dong' lem moko mbe.
Werna bibed' asu, ceng'ni i ng'et Mungu,
Ceng ni ba Munguna, ceng'ni beng'i ki.

Wothna ariri swa i ng'om ma rac,
Piny ceke mudho kwa ayom the cana.
Lekna bibed' asu ceng'ni ng'et Mungu,
Ceng ni ba Munguna, ceng'ni beng'i ki.

Keth yo maeni nyang' i wang'a tin.
Gin kpo ioro ri ndhu ku kisani.
Malaika gwela ku ceng'ni i ng'et Mungu,
Ceng ni ba Munguna, ceng'ni beng'i ki.

Ka cwinya maku ai, tic para thum,
Ceng', dwi, ku cero de rwinyi wang'a ndhu.
Weja bibed' asu, ceng'ni i ng'et Mungu,
Ceng ni ba Munguna, ceng'ni beng'i ki.



(IH 412 SW 185)
Tipo Mungu tel wiwa
Holy Spirit Faithful

Tipo Mungu tel wiwa, In m'Ikonyo dhanu nja.
Peiwa yo yo ku cingwa, wa juwoth i ng'om ma ngbeng'.
Ju m'uvoc gifoyo dit ka giwinjo dwendi mit,
"M'umung' kwe kwe, jawoth bin! Luba, abikobo in".

Jarimbwa m'i ber mandha In m'Ikonyo dhanu nja.
Kud Iwek cwinywa bed mbwang' ka wawira swa i ng'om.
Won abidhe sendowa, cwinywa voc ma geno jwik.
"Dong' imung' yo, jawoth bin! Luba, abikobo in."

Ka tic mwa bedhingo thum, wabekuro yom ma nja.
Gin m'udong' ndhu genogen ma wageno kwo mandha.
Ka wakadhu yo mi tho, wan wajengra kum Jalar.
"Dong' imung yo, jawoth bin! Luba, abikobo in."
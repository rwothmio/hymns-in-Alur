
Wu suru ceke, dhanu yu, m'ubedo kwo i ng'om.
::Wudode ni ubimo mu, wuyunge Rwoth mi rwodhi!:
Ka wabitundo kuca ma wajwigra the tiendi,
::Wapeki dit ku wer ma nja,
Wayungi Rwoth mi rwodhi!:




F- 3/4
Blest be the tie (BA 14 IH 35 SW 170)

Wafoyo Jalar mwa, m'utho pi dhanu yu.
Kum yioyic m'uribowa wadoko thek acel.

Wacokra the komker, pa Rwoth mi bedopwe.
Wang'eyo Ebewinjowa ka waberwo ire.

Ka can unegowa, enurowa de dit,
Juwadwa konyowa ku juk m'udwoko cwinywa tek.

Ka kindwa pokre dra, enyayu can iwa.
Ere i polo ka ma njwa wapokra ngo mi nja.



F-4/4
My Jesus I Love Thee
(BA 16 IH 364 SW 319)

Rwoth Yesu ameri, Itie Rwodha nja,
Aweko mutoro mi ng'om m'ucida.
Jarimba ma leng' Kwe, Jalarna ma cu,
Kawono ameri ma sagu ma con kpo.

Ameri Yesu, kum Ilar Imara,
Ikabu lem dubo m'unuro cwinya.
Ikendo jamker mir ukudho pira,
Rwoth Yesu ameri ku mer ma sagu kpo.

Ameri ma kwo, abimeri k'i tho,
Kanyong'a mi cwinya apeki ndhu cu.
Tek kuma bivoc maku apeki asu.
Rwoth Yesu ameri ku mer ma sagu kpo.

Iudi m’lyiko i polo ma njwa,
Abifoyi Rwodha, mutoro mandha.
Ku jamker i wia abiwero pak iri,
Rwoth Yesu ameri ku mer ma sagu kpo.




G-3/4
KORO:
Ab- 4/4
(BA 18 IH 14 SW 21)

Safely through another week

Mungu kurowa ma ber, yenga acel m'ukadhu bo.
Dong wayenyo cwinywa ler ka waparu merni tin.

(Ceng' pa Mungu sagu kpo,
Yom ma tin ku yom ma nja) x2

Dong' warwo ku nyingi tin, Yesu lwok lem dubo mwa.
Iriem iwa lem mi ng'om, keth wapar lem peri kwa.

Ceng pa Mungu, ceng' mi yom, Mungu mio iwa con.
Ka wadaru tic mi ng'om wabiyom ku kwo ma nja.




Take the Name of Jesus
(BA 19 IH 483 SW 145)

Tek ikicri kawono yer nying Yesu nying' ma ber.
Ebijuki ndhu k'anyong'a kan iyero nying' Jalar.

(Nyinge mit x3) m'usagu kpo.
(Nyinge mit x3) m'usagu kpo.

Ka jadegi bin' i beng'i man eyenyo bidhoi,
Yer nying' Yesu kud i cwinyi Ebilworoi ndhu.

Ka wacokra mal' i polo wabineno wang' Yesu.
Wabiwero kanga pare Ebibed' Ubimo mwa.




A- 3/4
2.
(IH 144)
Praise the Saviour

Yesu Jalar dong' wapake, gin m'Etimo ng'a ma ng'eyo?
Ang'o ma waculo ire? Ndhu gin mwa ceke.

Yesu, nyinge mir anyong'a, En Ubimo ma jabang'wa,
Nyinge mio tego iwa, tek warwo kude.

Wagen Yesu wa Jukristu, kum Ewaruwa ku rimbe.
Ebikurowa ceng' ceke kum Elokre ngo.

Gwokwa Yesu, wa juperi, watim iri kum wameri.
Tek wacung i lembe peri Ibijolowa.

Ceng' ma wabitund' i beng'i wabibedo leng' i weng'i.
Wabipeki de ndhu rondo kuca i polo.





G- 3/4
Revive us again (BA 21 IH 366 SW 306)

Wafoyo Mungu, En m'Emaruwa dit,
Kum Yesu ma Wode m'Emio iwa.

Wan wafoyo Yesu Kristo, wan wafoyo Yesu.
Wan wafoyo Wod Mungu, wafoyo Yesu.

Wafoyo Jalar kum Etho piwa con
En Emio kwo pare ni ju m'uyie.

Wafoyo Jajuk, En m'Ebedo bang'wa,
En m'Enenowa ceke, Emaruwa dit.





G-3/2
O Happy Day
A -6/8
(BA 23 IH 98 SW 80)

(Anyong'a kwa! x2) kum Yesu tho Elaruwa.
Mutoro pong'o cwinywa dit,
Wafoyo Rwoth ku foc mandha.

(Lem ma dit x2) kum Yesu lwoko dubo mwa,
Dong' warwo ire, wabed leng'
Wacir abidhe ku ba ceng'
(Lem ma dit x2) kum Yesu Iwoko dubo mwa.

Amira ceke ni Rwodha, atim tic ire, tic mandha.
Enyayu wer i dhoga kwa, adundena bepake nja!

Dong' tic mi both m'Etimo thum, adoko pare piny ma dhe.
Ku dwal ma mit Elwong'a
"Bin, lub toka ndhu i yo ma pwe."





A- 9/8
O How I Love Jesus
(BA 24 IH 211 SW 50, 107)

Nying' Yesu winjre ber ira, e mit ma sagu ceke,
Kum nying' mange wi ng'om ngung, uromo ngo calu en.

(An amaru Yesu x3) kum Elar Emara dit.

Epoya pi rimbe m'ucwir, m'ulwoko dubo ceke.
Epoya de pi mer pare, m' Emaru ko dhanu pet.

Epoya de k'i can para, ya can m'utime sagu,
Eng eyo yeyo can para, ma sagu jumange.





KORO:
My Redeemer
Ab- 4/4
(BA 25 IH 109 SW 305)

Waweru wer ma wafoi ko Yesu
Kum mer ma dit m'Emaru kowa.
Keth' Etho piwa wi yen m'athara,
Elwokwa ceke wabed leng' njwa.


Wawero wer ma wafoi ko Yesu,
Kum pi lem tho m'Etho ko kor yen.
Rimbe m'ucwir elwoko ko kier mwa,
Ewaru dubo ceke cen.


Waweru wer ma wafoi ko Yesu, con aba para jukabu cen.
Eculo banja para ku kisa, berom'Etimo kaporne mbe.

Waweru wer ma wafoi ko Yesu abidhe ceke voyowa ngo,
Kum tego pare En e aloci m'Evoyo dubo ku tho de kpo.

Waweru wer ma wafoi ko Mungu, wadoko wote ku yioyic.
Ebilund cokowa ndhu i bang'e, e wabidoko cal kude de.



Glory to his Name
(BA 26 IH 376 SW 81)

The yen m'athara pa Jalarna an aywak kum lem dubona.
Yesu lwok ia dwoke tar, dong' afoi Jalar.


(Dong' afoi Jalarna x2) Rimb Jalarna
Yang' ucwir pira, dong' afoi Jalar.


Afoyo Yesu ma Jalarna kum En Esendre, Etho kuma.
En de Ekura, bikura nja, dong' afoi Jalar.

Ni dub m'adubo aboth mumbe, Yesu de bedo i ia lwe,
An ke abedo i ie de, dong' afoi Jalar.

Iko ibin de ba Jalarna, En de bileri ku rimbe nja.
Ilund ifoye ku foc mandha, dong ifoi Jalar.

(Dong' ifoi Jalarni x2) Rimb Jalarni
Yang' ucwir piri, dong' ifoi Jalar.




D-4/4
A-4/4
When we all get to Heaven (BA 27 IH 296 SW 268)

Mer pa Yesu maku ya jupake, wer pi bero pare ku kisa.
Ebeyiko udi dupa mal'i polo i bang'e.


Ka watundo i polo wabinwang'u mutoro dit mandha.
Ka waneno Yesu wabibepaku nyinge nja.


Ka fodi wawoth i ng'om maeni mudho cido wang'ayo iwa,
Dwong' ku bero pa Rwoth Yesu dwoko wang' wa leng' andha.

Dong' wabed asu ku tic m’Emio, wagene pı tego ku ba ceng'.
Sukulia pare nuti wabinwang'e ka ma leng.

Dong' wacir masendi ceke kuni wabineno wang' Jalar Yesu.
Kan Ejolowa i polo, wabibedo kude nja.





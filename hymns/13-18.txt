

Tis so Sweet
(BA 22 IH 317 SW171)

E ber dit ya wagen Yesu, wan wageno rimbe ndhu.
Kum Elwoko cwinywa ceke tek wayio Yesune.


Yesu, Yesu, wan wagene, wan wayio lem pare.
Yesu, Yesu, e Jalar mwa, wan wakio dwogone.


E ber dit ya wan wagene, wawek dubo ceke cen.
Kum wageno Yesu, ketho wabed kwo, e cwinywa kwi.

Tin wabedo kud anyong'a, kum wageno Rwoth Yesu.
E Jalarwa, e Jarimbwa, Ebibedo bang'wa nja.





KORO:
Praise Him, Praise Him
(BA 29 IH 223 SW 3)

(Pake x2) Yesu Kristu ma Jawar mwa!
Cak wer i ng'om ceke kum mer ma dwong'.
(Pake x2) wu jumalaika m'i bang'e,
Pak nyinge ma tegone sagu nja!
Ebikurowa, wan wa nyithindho pare,
Rombene Ekwayuwa ku ba saa.


(Pake x2) yung Yesu Kristu ma Rwoth mwa,
Pake hai ku wer mir anyong'a kwa!


(Pake x2) Yesu Kristu ma Jawar mwa!
Rimbe cwir, Etho de pi dubo mwa.
Jalar mwa, wagene pi both ma juboth ko.
(Pake x2) maku wayunge do!
Merne pore ngo, ng'a copo pido lwarne?
Dhanu yu mi ng'om Yesu maru kpo.

(Pake x2) Yesu Kristu ma Jawar mwa!
Ebibino bimo wi dhanu yu!
Ker bibedo pare mandha ku ma pwe de,
Rwoth mi rwodhi, maku juyunge le!
Ubimo mandha, bimwa ku cwiny m'ukwio,
Con Ijwigri, meni judodi dre!




D - 9/8
Blessed Assurance
(BA 30 IH 311 SW 138)

Meni ang'eyo Yesu Rwodha, berone bedo nja i cwinya.
Tipone nyolo dhanu ma nyen
Anyong'a nega ceng' ku ba ceng'.


Both ma juboth ko ai i bang'e,
Lembe m'Eng'olo etimbre be.
Mungu m'araga kud iyeny ki
Kum Yesu kende e m'ubodhi.


Konya ku yero lem peri ber, gin ma Iyenyo e ma ayer.
Ayeny awoth i yo peri cu, lembe mi ng'om abiweko kpo.

Yesu ameri, tel wia nja, akuro dwogo peri mandha.
Ang'ayu wang'a yor i polo, kum Ibigamu juperi kpo.




Blessed be the Name
(BA 31 IH 5 SW 18)

Wapak nying' Mungu m'ubimo, E Mungu ma Won yung.
Emio Wode ya Etho nilaru dhanu yu.

Yesu bodhowa! Yesu bodhowa!
Yesu bodhowa ku rimbe
Yesu bodhowa! Yesu bodhowa!
Yesu bodhowa ku rimbe


Nying Yesu sagu nying' mange, wayunge ku wer mwa.
Ejany malu jatego kpo, wayunge ku wer kwa.

Jawar, Jalar, jarimb dhanu, ma yang' girwinyo swa.
Eyabu yo mi both iwa m'utundo i polo.

Julwong'o nyinge Wang'uic, Japorlembe ma ber.
Jaditmawijo, Kwiocwiny, Jatego ma wi ker.



O for a Thousand 
(BA 32 IH 222 SW 9)

Ayenyo Mungu mi ira lem yung m'ayunge ko.
Ewara ndhu ku tegone ku berone mandha.

Rwoth para mina tegocwiny m'atuc ko beroni,
Ni ju mi ng'om kara giyi, gin de gifoi nyingi.

E Yesu! Nyingi mit andha ekwio cwinya lwe!
Eriemo can ku lworo de enyay' anyong'a kwa.

Egonya kud i dubona, ewodha kud i tho.
Enyayu foyofoc ira, rimbe udwoka leng'.



Bringing in the Sheaves
C- 4/4
(BA 33 IH 386 SW 109, 208)

Lembe mi mutoro wok i yo pa Mungu
Ni kum Yesu Kristu ma Wod Mungune.
Yesu Kristu tho kum kier mi dhanu ceke,
Yesu Jalar nuti, dong' ifoi Yesu.


Dong' ifoi Yesu, dong ifoi Yesu,
Yesu Jalar nuti, dong' ifoi Yesu
Dong' ifoi Yesu, dong ifoi Yesu,
Yesu Jalar nuti, dong' ifoi Yesu


Foyofoc unyay' anyong'a kud i cwiny jo,
Kum eriemo can m'ubedusendowa.
Tek mutoro nuti can ke bilund ringo,
Yesu Jalar nuti, dong' ifoi Yesu.

Lem ma rac m'i ng'om umulowa wa dhanu,
En esendowa i woth mi kwo ma nyen.
Ento tek wafoyo Yesu kud i cwinywa,
Lem m'usendowa dong Mungu kabu cen.

Jok ma en e won ndra thoko dit ewingwa,
Yenyo corowa cen ku ba Mungu mwa.
Dong' wabed ku tego wanen ru ba Mungu,
Yesu Jalar nuti, dong' ifoi Yesu.



(BA 34 IH 413 SW 174)
A Shelter in the Time

Tek lworo nyai i cwinywa dit,
Kapondo mwa e Rwoth Mungu.
Ekurowa i can ma lic,
Kapondo mwa e Rwoth Mungu.


E Mungu In i cana (kapondo mwa! x3)
E Mungu In i cana (kapondo mwa! x3) n'i Rwoth Mungu.


Tek koth ucwi e polo mor,
Kapondo mwa e Rwoth Mungu.
Tek ng'om umiel epi de woi,
Kapondo mwa e Rwoth Mungu.

Ku ba dieceng', Ku ba diewor,
Kapondo mwa e Rwoth Mungu.
Thong'om m'uwotho i mudho,
Kapondo mwa e Rwoth Mungu.

Rwoth konya do i lembe kpo,
Kapondo mwa e Rwoth Mungu.
I Mungu para ndhu rondo,
Kapondo mwa e Rwoth Mungu.



Jesus Saves
G-3/4
(BA 35 IH 469 SW 119)

Wan wawinjo lemandha, Yesu kende Jalar.
Lembene mutoro kwa! Yesu kende Jalar.
Rimone belwokowa, rimbe copo lonyoWa,
Yioyic m'unyuthowa, Yesu kende Jalar!

Mungu wacu iwa kpo Yesu kende Jalar.
Dong' wuwinj kathere do, Yesu kende Jalar.
Dhanu yu wung'eye be, co ku mon, nyithindho de.
Wucik ithwu kume ki! Yesu kende Jalar!

Dong wu dhanu wuwinj cu, Yesu kende Jalar.
En Ekwero mire ngo, Yesu kende Jalar.
Tek wayie wabiboth, lembe pare wacu do.
Keth jung'ei kathere cu, Yesu kende Jalar.



G- 3/4
The Solid Rock 
(BA 36 IH 329 SW 195)

Ageno bero para ngo, ajengra kum lem ng'om de ngo
Ndhu rimb Yesu m'uoi pira, ku berone m'agenona.


Yesu ma kidi mi gundot,
(Jukwere con, m'Ekelo both x2)


Tek mudho cido wang'a de, ageno bero peri be.
Tek dubo voya, cida bi, Elwoka tek atucogi.

Lewic umbe ni jupare m'ugene i masendi de.
Eng'olo lembaribane m'ulokre ngo, jugene dre.

I ceng' mi lieu tic binyuthre, ceng'ne biwodhe ka ma leng'
Rwoth konya atim iri cu, mac kud uwang' tic para do.



And Can it Be
(IH 249)
Ecopre andha abinwang'u ruc mi dubo para
I rimo pa Jalar? Emio kwo pare ndhu pira,
M'uketho Etho wi Kalvari?


Imaruwa, wang'uic sagu dit mandha,
Ya In i Mungu para dong' Idaru tho pira.
Imaruwa, ndhu wang'uic, i Munguna in Itho pira.


Eweko dwong' ma pare yo ba Won,
Bero ma pare sagu pidoic.
Eweko ceke kum En e mer, Etho pi kodhi Adamu.

Alworo pokolembe kendo ngo
Kum an abedo bong' pa Rwoth Yesu.
Kwona ni ie ma En e Wic,
Eronya ku bedopwe pare.



Victory through Grace
Zaburi 24:9,10
(IH 185)

En e Ubimo mir aloci, En e Ubimo ma dwong'
Etelo yo wi ju ma gi pare ka gicimondo i lwiny.
Nen gibekiedo ku tego, Rwoth migi gwokogi En.
Dre gibeyunge Ubimo, kum En e Jategokpo.


I lwiny maeni ju ma giloyo en e ni kum yioyic,
Rwoth migi ng'olo jumandha ma gibiloyo ma gwei


Ubimone e Rwoth ma nenedi ma wubeyunge kumae?
Udul ma ng'a m'Etelo yo igi, ju ma gipake ku wer?
En e Jalar mwa ku Rwoth mwa, Ubimo, Jawar mandha.
Ju ma gipake gi ju ma rimb Nyathi Rombo lwoko.

En e Ubimo mir aloci Yesu Jadit mi ng'om yu.
Polo ku ng' om de copo kadhu, jubim mi ng'om ceke de.
Ento jupare giloyo cil ma gicidho' bang'e
I pacu pare giyom de jamkermiwic kurogi.




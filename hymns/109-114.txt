(BA 78)
Rwoth Mungu mwa uyero
O Beulah Land

Rwoth Mungu mwa uyero ngbeng' pi polo pare ka maleng',
Ekuro ju m'ubedo cu m'ukio Wode Yesu Rwoth.
.
E ka maleng' e ka m'urieny,
Ma Yesu sagu der mi ceng'.
Eyiko ndhu kabedo mwa ma beco m'ubekurowa.
Ceng' moko Ebijolowa kuca i polo nja ku nja.
.
I polo pacu pa Jalar kakeca dubo mondo ngo.
Juparu kec ku rieu de ngo man can ku tho bibedo mbe.

Juwinjo dwal mi foyofoc, ku wer ma wabepaku ko
Jalar mwa, Yesu Kristu Rwoth m'utho nimio iwa kwo.




(BA 89 IH 427 SW 272)
Wabi cokra i polo
Shall we Gather at the River

Wabi cokra i polo ku jumalaika pare.
Wabipake karacelo mal' i polo ba Mungu maleng.
.
Wabinendra i polo, dhanu ceke ma giyio Yesu.
Wabibedo kud anyonga ni kum Rwoth mwa ma
Yesu Jalar.
.
Con ka Yesu dok i polo Eyiko kabedo iwa,
Ebijolowa i bang'e kara wabed ndhu kuca mi nja.

Wabibedo kud anyong'a ku juwadwa ma ni polo.
Wabifoye ka waneno udi dupa m'Eyiko ma cu.

Ceng' mange ma Yesu dwogo, ceng' maeca dhingo ceng'ni.
Dong' wabed ku rwo, wakie, bed ayika nicidho kude.




(BA 90 IH 168 SW 204)
Bin juwada, nen abera
Hold the Fort

Bin juwada, nen abera pa Rwoth Yesu mwa.
Ebelwong'owa jupare, En aloci mwa.
.
"Dong' wuki, kum Abibino," Yesu wacu re.
Wan wadwoko lembe ire "wan wabedo nger."
.
Rwoth bidwogo En ku kite man ku kok ma dit.
Dwand malaika kud agwara pare de biywak.

Wabikiedo ku jadegi ku jupare de.
Rwoth bimio tego iwa, wabivoye be.

Kadok mony uyenyo dhetho, Rwoth bijengowa.
Tego ceke ai i bang'e riemno bebe mwa.




(BA 91 IH 463 SW 323)
Aneno polo yabre
Mine Eyes Have Seen

Aneno polo yabre, man nen riuni ma tar,
Ere ngatu ma ni wie ma julwong'o Lemandha.
Man i bedopwe Epoko lembe man Etimo mony,
E nyinge Lemandha!
.
(Dwong' ni Mungu, Haleluya! x3)
Wapaku nyinge nja!
.
Eronjre de ku kendi ma juvong'o ku rimbe,
E jamker mi wie dupa man nying wang'e ve lebmac,
Man ku pala ma ni dhoge En Egoyo thek ma rac,
Mungu Jategokpo.

Tek idong' the kwinyone ceng' nica ibitim' ang'o?
Ebinyono pany mi kwinyo pare, ng'a bikonyi ke?
Tek ipodho ni Jategokpo enyayu ndiri kwa,
Lok cwinyi bang'e tin.

Ka fodi kisa nuti ai, iyi Wod Mungu tin,
Ebijoli ngisi pare lwar, Elwong'i dong' ibin.
Tek igalu ngo iyi Jalar m'utho pi duboni, e ibipake de.




(BA 92 SSS 1026 SW 260)
Ndiri tho birwinyo
There'll be no Dark

(Ndiri tho birwinyo ka Yesu wok, x3)
(Nicoko jupare kpo. x3)
Ndiri tho birwinyo ka Yesu wok, nicoko jupare kpo.

(Ndiba ceke rwinyo ka Yesu wok, x3)
(Nicoko jupare kpo x3)
Ndiba kpo birwinyo ka Yesu wok, nicoko jupare kpo.

(Goyo nduru rwinyo ka Yesu wok, x3)
(Nicoko jupare kpo. x3)
Nduru kpo birwinyo ka Yesu wok, nicoko jupare kpo.

(Wabipaku Yesu ma Wod Mungu, x3)
(Wapake ku cwinywa kpo,: x3)
Wabipaku Yesu ma Wod Mungu, wapake ku cwinywa kpo.




(IH 511 SW 256)
Ka jukudh' agwara
When the Roll is Called

Ka jukudh' agwara kuca e wawinjo dwal ma dit,
Rundi meni thum e wan wacer k'i tho.
Ku juwadwa ceke wabirieyo kuca ka maleng',
Ka julwong'o nyinga kuca abiyi.
.
(Ka julwong'o nyinga kuca, x3)
Ka julwong'o nyinga kuca abiyi.
.
Wabimothra ku mutoro ka wanendra ka maleng',
Wa ku jumange m'ugeno Yesu de,
Ma juloko kumwa ceke e wanwang' u kum ma nyen.
Ka julwongo nyinga kuca abiyi.

Dong watim ni Yesu Kristu tic m'Eng'olo iwa cu,
En Efoyo ju m'ucung i ie ki,
Ka wadaru tije ceke wabicokra kuca kpo.
Ka julwongo nyinga kuca abiyi.




(BA 99 IH 508 SW266)
E Juyero ira lembe
The Unclouded Day 

E! Juyero ira lembe mi ka maleng'.
Jubewacu ya ebedo ber mandha.
Lem m'ucido kadi dhau bende mbe kuca,
Der ma sagu ceng' urieny kuca nja.
.
Polo ene ka maber, kuca dhanu gimari kindgi.
Lem mi dubo kadi tho bende mbe kuca,
Der ma sagu ceng' urieny kuca nja.
.
An awinjo ya juwada gidok kuca,
E ginwang'u ng'ombe ber mire ma!
Man ng'et kulo kun ku kun yen mi kwo nuti,
Kec unego ng'atu moko ngo.

Jubewacu ya piwang' ton ungo kuca,
Kadi can umbe, jung' iero kuca dit.
Ng'ombe ber ma sagu ceke mi ng'om mae,
Ava ng'ombe nego cwinya dit.

Jubewacu ya won pacu e Yesu Rwoth,
Man Ebedo wi komker m'urieny tar pu.
Pacune e mola kwa, man e leng' mandha,
An acidho kuca ka mi kwo.




(BA 100 CV 107 SW 274)
Polo e ka ma ber
There is a Happy Land

Polo e ka ma ber anyong'a kwa,
Pacu pa Rwoth mi kwo, pacu mandha.
Jupare wero ru, wej anyong'a ire ndhu,
Pak ma gipake ko, e pak mi nja.

Kwany yo mi polo do, in kud igal.
Yesu betelo yo, mond ndhu i kal.
Anyong'a nuti dit, dubo kadi can de mbe,
Ibed ba Yesu Rwoth, ndhu nja ku nja.

Mungu bijolowa i pacune, Emaru dhanu yu,
Ku mer ma dhe. Yesu Etho piwa, En Elwoko dubo mwa,
Edwokowa leng' njwa kum rimone.




(BA 101 SSS 823)
Tek wun wumaru Rwoth
We're Marching to Zion

Tek wun wumaru Rwoth, wu jumutoro kwa,
(Wadong wapake wakudu, x2)
(Watieko kom pa Rwoth x2)
.
Wacidho, acidha, kuca i pacu pa Mungu.
Wacidho mal' i polo, adhura maleng' pa Yesu.
.
Wu ju m'Enyolo nyen, nedi wupake ngo?
(Wadong' wapak ubimo mwa x2)
(Wa jumutoro kwa. x2)

Eriemo ndiba cen, e can mwa ringo kpo.
(Piwang'wa ceke bende mbe, x2)
(Wacidh'i ka maleng' x2)

Tek wun wuyio Yesu ngo m'utho piwa,
(Wadong wayie wakudu, x2)
Dong' wabibed' i polo wakudu mi nja.



(BA 102)
Thuwa i polo eber dit
To Die No More

Thuwa i polo eber dit, tho ku merkum de mondo ngo.
Usimbru udine rieny dit, ode acel ukuro an.
.
Acidho thuwa ba Mungu, acidho thuwa ba Yesu.
Tho nego dhanu kuca ngo , acidho thuwa ba Mungu.
.
Udi ma beco dupa tie kuca ng'ei cero malu ngbir.
Ka an aweko ng'om mae ode acel ukuro an.

I ng'om abedo jawirok, masendi wok i bang'a kwa.
Kadok a calu Lazaro, thwo oda ngeng' ni kuca nja.

Wek jumange yeny thugi piny,
Ma mac ku pi de nyothe cen.
Ayenyo para thwo ma ngeng' mal' i polo i vut jadwong'

Ka ng'om ku cero daru mwony
Man ceng' ku dwi girwinyo kpo.
Man ke tek piny bimor de mbwom
Thwo oda cungo ira ngeng.
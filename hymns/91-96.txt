(BA 154 IH 456 SW 298)
Cung ma tek wi lemandha
Dare to be a Daniel

Cung ma tek wi lemandha, yung weg bedopwe.
Bed wor de ni Rwoth Yesu, waporu ba Daniel.
.
Bed tek calu Daniel, bed tek yor i cwiny!
Cung tek wi lembe mandha, iyer ni jumange.
.
Ju ma tek girwinyo de kum gilworo dit.
Mungu yenyo tegocwiny walubu tok Daniel.

Jurukara dupa de ma gihairi swa,
Gibicungo tak de ngo i wang' ju pa Mungu.

Wayer lembanyong'a kwa Mungu telo yo!
Wakied lwiny ma tek ku Jok, walub ko tok Daniel.




(IH 251 SW 215)
Kisa pa Mungu benen
Let the Lower Lights

Kisa pa Mungu benen ber kud i ot pare mi nja,
En Eyenyo ya warieny de wameny yo ni jumange.
.
Maku ya der mwa rieny ber ba ma wanyuth kudo Yesu.
Kara dhanu ma ginene, giyie giboth k'i tho.
.
Dubo kelo mudho keni piny i ng'om ni dhanu yu.
Dhanu dupa gibekio mac ma menyo wang' ayo.

Dong' watwor mac mwa wang' dhanu wacwal malu
Kar' enen, walwong' ko ju ma girwinyo.
Dong' gibin ba Yesu tin.




(CH 465 SW 72)
Biblia cungo ma tek
The Bible Stands

Biblia cungo ma tek ve cana i wavuvu ma rac dit.
Lembe pare lokre ngo cil rondo man ebemenyo iwa yo.
.
Biblia cungo ka ng'om bikadhu, ebicungo tek
Kadok gudi podho. Abicungo ki wi
Lembe pa Mungu, kum elokre ngo.
.
Biblia cungo ve got ma wiu man esagu tic mwa kpo.
Jusayu yo ma jucopo nyothe ento Mungu begwoke nja.

Biblia cungo cil nja ku nja de cil ma ng'om bikadhu pet,
Kum Mungu yuyo wi lembe ceke mak' awor ponji pare cu.

Biblia cungo ma pore de ngo kum Jagorne Rwoth Mungu.
Ageno acopo wore ceke ni kum bero pa Jagorne.




(BA 163 TKB 94)
Yesu Jalarna wodha
Now I Belong to Jesus

Yesu Jalarna wodha k'i dubo, Emara dit Etho de nibodha
Ewara ndhu ku rimbe m'ucwir, adoko pare nja.
.
Adoko piny pa Yesu, Emio kwo ira.
Kwone e gin mi ng'om re ngo, ere ma nja ku nia.
.
Con kan arwinyo dubona senda,
Meni Elwoko dubona woko.
Lewic uai amondo i kwo, adoko pare nja.

Anyong'a nega kum Yesu lara,
Nyoro mi ng'eca gony kudi kuma.
Elonya ndhu ku rimbe m'ucwir, adoko pare nja.




(BA 164)
Kud iyi cwinyi uvoc ki
Never Give Up

Kud iyi cwinyi uvoc ki, tek in iyio Jalar,
Tego m'uromo tic ceke Mungu bimio iri.
.
(Kud ivoc ki x2) kwai Yesu dit ya Ejuki
Cil i kind can ma lic dit. (Gen Yesu Rwoth x2)
Pake kind muloic ceke, gene Ebidwoki tek.
.
Ceng' moko ter ma pek nuri, anyong'a peri de thum?
Kwai Yesu Emeny yo iri, Ekonyi keth' iwoth cu.

Kud iyi cwinyi uvoc ki, genogen nuti iri.
Edong' nyamok ibimond' i pacu pa Rwoth i polo.




(BA 166 IH 287 SW 315)
Yor i cwinya awinjo
Far Away in the Depths

Yor i cwinya awinjo wer pare ma mit, midone sagu
Mido mi kic, man ewinjre ve wer ma juwer'i polo,
Ebejuko cwinya yo mandha.
.
Mungu oro iwa kwiocwiny pare kud i polo.
Rwoth akwei keth cwinya pong' hau kude do,
Kwiocwiny ma binyutho merni.
.
Kwiocwiny pa Mungu ma ni yor i cwinya, en e gin
Ma pire tek andha. Ng'atu moko de mbe
Ma bimaye ira cil m'amondo i pacu pa Rwoth.

Kwiocwiny ma ni ia bemiona yom kum abedo i cing
Yesu Rwoth, Ebegwoka museme dieceng' ku diewor.
Ketho dwong' pare caru cwinya.

Ceng' mange kan aidho i pacu pa Rwoth abineno
Jacak kwiocwiny. Abiwero pak kuca ku jumaleng' kwa,
Pak mwa de wabiwero kumae.

Kwiocwiny umbe iri e jarimona m'ibesendri ku lembe
Mi ng'om? Yesu yeny' Edok iri Jarimbi ma dhe,
Dong iyi man ijol kwiocwiny.




(BA 167 IH 332 SW 176)
Nyo igeno ng'a
Will Your Anchor

Nyo igeno ng'a ma bikonyi ber tek inwang'u can
Ku ruvwa ma rac? Kapondo binwangre iri ba ng'a?
Saye ndhu ba Kristu Ebikweri ngo.
.
Kapondo nuti ma romowa
Kadok wasendra ku lem ma rac.
Cana mwa ma tek e Yesu Rwoth.
Ebigwokowa i mer pare cu.
.
Mer pa Mungu twii calu thol ma tek, nyo ibedo museme
I cing' Jalar? Ka Jok bino didhi igut ire?
Tek kumeno Jok biringoi bor cen.

Wabicidh' i polo nineno Rwoth, wabiyunge kuca
Ku dwal ma mit, ni kum gwok m'Egwokowa ku be ceng'
Man de kum Eculo banja mwa ceke.




(BA 168 IH 471 SW 200)
Wun ma wuyio Yesu
O Zion Haste

Wun ma wuyio Yesu ni Jalar mu, yer ni ng'om ng'ung'
Ya Mungu En e der. Ecwio ng'om ku ceke ma ni ie,
Eyenyo ngo ya ng'atu moko rwiny.
.
Yer lembanyong'a, lem kwiocwiny,
Lembe pi Yesu ma e Jawar mandha.
.
Nen dhanu lwar ma gin girwiny' i dubo, jutwiogi
Ku kol ma pa won ndra, giwinjo ngo ya Yesu
Tho pi dubo, giwinjo ngo pi kwo ma nja ku nja.

Waci wayer, wa jumulembe pare, Rwoth Yesu tho
Nilaru dhanu yu. Kud wagal, nyap bende kud ecerwa,
Ento wanyebgi ndhu ba lokocwiny.

Maku wumi wotwu ku nyigwu bende, piny mu ma le
Wumi niorogi. Rwo de areri, Mungu winjo ceke,
Man gin m'itimo Yesu foyo kpo.




(IH 343 SW 179)
Cil i can para
Down in the Valley

Cil i can para wabiwotho ku Jalar,
En m'Eng'eyo canne mak' Etel wia En.
Abilubo Yesu Kristu cil i ceng' mi tho,
Abitund' i polo kar' anen Jalar.
.
Lube, lube
Abilubo Yesu, ka ceke, ceng' ceke, Ebitelo yo,
Lube, lube abilubo Yesu,
Abitund' i polo kar' anen Jalar.
.
Cil i can para wabiwotho ku Jalar,
Ka wavuvu koto, mudho de cido yo. 
Ka Yesu betelo wia lworo nega ngo,
Abitund' i polo kar' anen Jalar.

Cil i can para wabiwotho ku Jalar,
Got ma dit aidho, Yesu nyuth ira yo,
Abilubo ng'eye abiweke ki ngo,
Abitund' i polo kar' anen Jalar. 




(IH 34 SW 226)
Amio kwo para dho piri
I Gave my Life for Thee

Amio kwona dho piri rimona cwir kor yen.
Awarui ku rimona, Alarui kud i tho.
(Amio kwo para dho piri, Ira imio ang'o? x2)

I ot pa Vwa der rieny ber dit etieko komkerne,
Ento Awekogi ceke, Adoko jacan i ng'om.
(Aweko kpo Abino ing'om, Pira iweko ang'o? x2)

Masendi dupa Ayio ma copo yere ngo, Alworo ndiba
Ngo kara in kud isendri i mac.
(Ayeyo ceke abodhi ko, Ira iyeyo ang'o x2)

Akelo iri gin dupa m'uai i ot pa Vwa
Gi ruc mi duboni ceke, ku berocwiny man merna.
(Akelo ceke Acero ngo, Ira ikelo ang'o? x2)




(IH 265)
I Need Jesus

Yesu kende canne nuti bang'a, jarimba mbe m m'ukonya
Calu En. Yesu kende man konyne nut andha,
Jumoko yeyo can kendgi, an re ndhu Yesu.

(Yesu kende x2) ku ba ceng'.
Yesu saa mi masendi, Yesu saa mir anyong'a.
Ku ba ceng' i yo ceke, ndhu Yesu kende.
.
Yesu kende ayenyo ndhu Yesu, ka yo cido dong'
Etel wia En. Yesu kendei saa mir abidhe,
A kenda abipodh' andha, ayenyo Yesu.

Yesu kende canne n'i bang'a nja, japorne mbe,
E Jarimb judubo, Yesu kende jumange romo ngo,
Elokre ngo, Jategokpo, ayenyo Yesu.